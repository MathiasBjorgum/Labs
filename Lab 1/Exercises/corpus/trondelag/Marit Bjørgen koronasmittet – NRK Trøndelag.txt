url: 
https://www.nrk.no/trondelag/marit-bjorgen-koronasmittet-1.15829777headline: 
Marit Bjørgen koronasmittet – NRK Trøndelag
published_date
2022-01-27T11:10:54+01:00
ingress:
Langrennsløpet Marcialonga går uten Bjørgen.
article:
Langrennsløpet Marcialonga går uten Bjørgen.Saken oppdateres.
– Vi har fått Covid i huset etter at eldstemann først ble smittet. Jeg har også testet positivt, så da ryker dessverre Marcialonga for meg.
Det sier Marit Bjørgen til Langrenn.com
Marcialonga foregår i klassisk stil og er 70 km langt.
– Jeg hadde virkelig gledet meg til dette, så det er skikkelig kjedelig, men jeg skal heie fra sofaen og håper å være tilbake i Jizerzka om 14 dager, sier Bjørgen.
Smitte i skiverdenen
Smittetrykket skaper problemer for flere skistjerner.
Onsdag ble det kjent at Heidi Weng og Anne Kjersti Kalvå hadde testet positivt for koronaviruset, noe som er svært problematisk før OL som nærmer seg. 
– Det siste døgnet har vært av den tøffe typen. Det føles helt uvirkelig å snuble på målstreken. I det store og det hele er det «bare» et OL, men det tar noen dager før jeg svelger den, skriver Kalvå på Instagram.












Kalvå bryter tausheten etter koronasmitte: – Det føles helt uvirkelig