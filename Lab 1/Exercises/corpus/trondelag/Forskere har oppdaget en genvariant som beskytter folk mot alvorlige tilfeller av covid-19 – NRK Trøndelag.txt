url: 
https://www.nrk.no/trondelag/forskere-har-oppdaget-en-genvariant-som-beskytter-folk-mot-alvorlige-tilfeller-av-covid-19-1.15814584headline: 
Forskere har oppdaget en genvariant som beskytter folk mot alvorlige tilfeller av covid-19 – NRK Trøndelag
published_date
2022-01-23T08:07:10+01:00
ingress:
Funnet kan føre til nye medisiner i kampen mot viruset, mener forskere.
article:
Funnet kan føre til nye medisiner i kampen mot viruset, mener forskere.Denne artikkelen er over en måned gammel, og kan inneholde utdaterte råd fra myndighetene angående koronasmitten.
Hold deg oppdatert i NRKs oversikt, eller gjennom FHIs nettsider.



Det er et faktum at folk reagerer ulikt på koronaviruset. Noen får knapt symptomer, mens andre blir svært syke.
Man vet at en rekke forskjellige faktorer, som underliggende sykdom og alderdom, spiller en viktig rolle. Mennesker i risikogrupper er mer utsatt.
Men hva med genene våre – har de en betydning?
Ja, mener forskere.
Noen av oss har faktisk en genetisk arv som kan hjelpe.












Trenger bedre vaksiner i framtiden - slik skal forskere finne dem







Kan utvikle nye medisiner
I en ny studie fra Sverige har forskere funnet en spesiell genvariant som beskytter mot alvorlig sykdom som følge av covid-19.
Funnet er ett skritt i å forstå hvorfor noen mennesker blir syke, mens andre bare lider av mild sykdom. 
– Dette betyr at vi nå har et spesifikt mål for legemiddelutvikling, sier Hugo Zeberg til NRK. 
Han er forsker ved Karolinska institutet i Sverige.
Zeberg er forsiktig med å kalle funnet for et gjennombrudd, men sier oppdagelsen er svært tilfredsstillende. 
– Trenger mangfold i genetisk forskning
Den nye studien har tatt utgangspunkt i et funn fra slutten av 2020. Da fant man at en bestemt del av DNA-etDNA-etDNA inneholder oppskrifter som bestemmer hvordan organismen skal se ut og fungere. Dette kan for eksempel være fargen på en blomst eller blodtypen hos et menneske.   vårt gir 20 prosent lavere risiko for å utvikle en alvorlig infeksjon som følge av koronaviruset.
Det forskerne ikke klarte å finne ut for to år siden, var hvilket gen som helt eksakt ga denne beskyttelsen. 
Men nå er også den delen av mysteriet løst.
Og dette klarte forskerne først og fremst ved å studere mennesker med ulike aner og bakgrunn.
– Dette er kanskje noe av det mest overraskende aspektet i hele studien – hvor viktig det var å inkludere ulike aner. Vi trenger mangfold i genetisk forskning, sier Hugo Zeberg.




Hugo Zeberg er forsiktig med å kalle funnet et gjennombrudd, men mener det er et skritt i å forstå hvorfor noen mennesker blir syke mens andre bare lider av mild sykdom.
Foto: Privat



Arven fra neandertalerne
Alle er vi født med de samme genene, men ørsmå forskjeller gjør at vi har ulike egenskaper og forutsetninger. Her spiller forfedrene våre en viktig rolle.
For eksempel: Nesten alle som er født utenfor Afrika, har i dag mellom én og 4 prosent av sitt DNA fra neandertalerneneandertalerneNeandertalerne var jegere og samlere, og hadde faste boplasser over tid. Genetiske studier tyder på at de levde i forholdsvis små familiegrupper der kvinnene ble giftet inn fra andre grupper, mens mennene ble der de hadde vokst opp. . 
Mennesker født i Afrika mangler deler av dette DNA-segmentet, da neandertalerne utvandret fra kontinentet før de fikk barn med moderne mennesker.
I studien fra 2020 hadde stort sett alle deltagerne europeisk bakgrunn, noe som gjorde det vanskelig å finne genvarianten som ga beskyttelse mot covid-19 på grunn av for lite variasjon.
Derfor inkluderte forskerne i den nye studien deltagere fra nettopp Afrika. På den måten kunne de enklere se om genet befant seg «innenfor» eller «utenfor» arven fra neandertalerne.




Neandertaler er en utdødd art i menneskefamilien. Nyere undersøkelser av DNA har vist at mange nålevende mennesker har noen få prosent neandertaler-DNA.
Foto: Illustrasjon: NASA/JPL-Caltech



Hadde 80 prosent beskyttelse
Forskerne fant at individer med afrikanske aner hadde den samme beskyttelsen som folk med europeiske aner. Ifølge studien hadde 80 prosent av de afrikanske pasientene det beskyttende genet.
– Det faktum at individer av afrikansk avstamning hadde samme beskyttelse, tillot oss å identifisere den unike varianten som faktisk beskytter mot covid-19, sier forfatter av studien Jennifer Huffman i en pressemelding. 
Den aktuelle genvarianten forskerne nå har funnet blir kalt rs10774671-G. 
Hugo Zeberg forklarer det slik:
– Dette genet koder for et proteinproteinProteiner er en type store molekyler som finnes i alt som lever. Det er rundt én million forskjellige proteiner i menneskekroppen, og mange flere i andre arter.  kalt OAS1. Det regulerer igjen et system som bryter ned RNA-virus. SARS-CoV-2 er et RNA-virus, derfor gir dette mening. Genet beskytter også mot andre RNA-virus som for eksempel hepatitt C.
Jo lengre det aktuelle proteinet er, jo mer effektivt motvirker det covid-19.
Nå håper den svenske forskeren at funnet kan føre til målrettet utvikling av nye medisiner og på denne måten være et bidrag til å bekjempe pandemien.
Resultatene er publisert i Nature Genetics.












Kjent infeksjon kan utløse sykdommen multippel sklerose, ifølge forskere













Mer om koronaviruset


 Status 18542  registrerte smittede   Siste nytt  Registrerte smittede:
          18542  Vaksinerte:
          4 308 405 Innlagte nå:
          253 Døde:
          1414





Status Norge Sist oppdatert: 25.01.2022 97 113 Smittede siste 7 dager  253 Innlagte  1 414 Døde  4 308 405 Vaksinerte  Status for Norge