url: 
https://www.nrk.no/vestland/staten-vil-ikkje-reversere-omstridd-turnuskrav-1.15818613headline: 
Staten vil ikkje reversere omstridd turnuskrav – NRK Vestland
published_date
2022-01-24T13:42:37+01:00
ingress:
Helsedepartementet vil ikkje endre på regelen som gjer at danske legar flyttar frå Noreg. På same tid er det strid om regelen bryt med EØS-avtalen.
article:
Helsedepartementet vil ikkje endre på regelen som gjer at danske legar flyttar frå Noreg. På same tid er det strid om regelen bryt med EØS-avtalen.– Vi jobbar systematisk med forslag til korleis vi kan forbetre fastlegeordninga, men vi kan ikkje løyse det ved å lempe på kvaliteten til spesialistutdanninga, seier statssekretær i Helse- og omsorgsdepartementet, Ole Henrik Krat Bjørkholt (Ap).
Med det parkerer han håpet til den danske legen Abdinasir Hussein, som jobbar som lege i Førde. Enn så lenge.
For i mai er det slutt.
Forklaringa er ein ny regel frå 2019 som ikkje godtar hans danske turnusteneste, men krev at han også gjennomfører ein norsk turnus.
– Eg tykkjer det er rart når vi samstundes snakkar om ei fastlegekrise, seier han.
NRK har dei siste vekene fortalt om fleire danske legar som vurderer å flytte eller allereie har reist attende til heimlandet på grunn av det nye kravet.
– Absurd og eit eksempel på at styresmaktene ikkje forstår kva det er bruke sunn fornuft, seier Jørgen Skavlan, også kjent som «Noregs mest populære fastlege».
I alt er det 28.659 yrkesaktive legar i Noreg under 70 år (per 20. april 2020). Nesten halvparten av desse (43,5 prosent) er utdanna i utlandet.


Yrkesaktive leger i Norge


Ekspandér faktaboks




* Det er 82,6 % norske statsborgerne (n = 23 674) av de 28 659 yrkesaktive legene under 70 år i Norge per 20. april 2020.Av disse norske statsborgerne er 66,8 % utdannet i Norge ifølge våre data, 15 791 av 23 674, mens 7 883 eller 33,2 % er utdannet i utlandet.  * Av de 28 659 yrkesaktive legene under 70 år i Norge er 17,3 % utenlandske statsborgerne (n = 4 985)av disse er 5,9 % utdannet i Norge (som blant disse kommer på femteplass med 295 av 4 985) og 94,1 % utdannet i utlandet, 4 690 av 4 985.  * Samlet sett er det dermed, uavhengig av statsborgerskap, 56,5 % (n = 16 190) av de 28 659 yrkesaktive legene under 70 år i Norge, som er utdannet i Norgemens 43,5 % (n = 12 469) er utdannet i utlandet, flest i Polen, 21,5 % av de utenlansk utdannede (n = 2 686), dernest Tyskland, Ungarn, Danmark, Sverige, Slovakia, Tsjekkia, Irland, Russlad, Serbia, Nederland, Romania, Storbritannia, Litauen og Latvia, i denne rekkefølgen.
Kilde: Legeforeningen







IKKJE KVALITETEN: – Eg ønsker å understreke at denne situasjonen ikkje har oppstått fordi det er tvil om kvaliteten på dei danske medisinutdanningane, seier helse- og omsorgsminister Ingvild Kjerkol (Ap).

Foto: Even Bjøringsøy Johnsen / NRK



Kan vere i strid med EØS-avtalen
Regelendringa er motivert av eit ønske om å heve kompetansen blant legar i spesialisering «sidan kommunane må yte meir komplekse helse- og omsorgstenester».
Men motstanden er stor, og blant legar i førstelinja vert det hevda at «vi har ikkje råd til å stille slike formalkrav» og at «det beste vert det godes fiende».

Legeutdanning i Noreg og Danmark


Ekspandér faktaboks




Legeutdanninga i Noreg

Utdanninga er seksårig.
Etter seks år med utdanning, søkjer ein Helsedirektoratet om autorisasjon som lege.
Dei fleste vidareutdannar seg som spesialist. Spesialistutdanninga er delt i tre delar.
Første del blir kalla «LIS 1», som står for lege i spesialisering del 1.
«LIS 1» er felles for alle spesialiseringar og har erstatta den tidlegare turnustenesta. Den består framleis av praksis på sjukehus og i den kommunale helse- og omsorgstenesta.
Totalt er praksisen i eitt og eit halvt år.

Legeutdanninga i Danmark

Utdanninga er seksårig.
Etter seks år med utdanning, får ein autorisasjon som lege. For å få sjølvstendig virke må ein gjennomføra klinisk basisutdanning (KBU). Denne består av praksis på eit sjukehus, medisinsk eller kirurgisk avdeling, og allmennpraksis eller på psykiatrisk avdeling.
Totalt er praksisen eitt år.
Etter er gjennomført turnusteneste, og at ein har fått autorisasjon som lege i Danmark, må ein søkja om autorisasjon som lege i Noreg,
Etter ein har fått autorisasjon, må ein søkja «LIS 1».

Legeforeningen har i fleire rundar bedt helsemyndigheitene om å endre forvaltningspraksis slik at praksisteneste (slik som KBU) frå andre EØS-land kan vurderast som teljande mot LIS 1.
Det sentrale spørsmålet i saka er lovlegheita av det norske regelverket som fastset krav om LIS 1 som vilkår for LIS 2/3, jf. spesialistforskrifta § 18, som ifølge Helsedirektoratet gjeld for alle legar uavhengig av utdanningsland.
Legeforeningen har argumentert for at det norske regelverket som krev LIS 1 for legar med praksisteneste frå andre EØS-land må vere i strid med EØS-avtalens regler om dei fire fridomar.



Legeforeningen har difor bedt helsemyndigheitene om å endre praksis. 
I tillegg til å drive politisk påverknad har dei utfordra departementet på det juridiske grunnlaget for den nye praksisen. 
Legeforeningens påstand er at det nye kravet strider med EØS-avtalen om dei fire fridomar.
– Vi registrerer at departementet ikkje kommenterer dette i sitt svar til oss, seier Kristin Kornelia Utne i Legeforeningen.
Departementet, på sin side, meiner dei har drøfta spørsmålet når dei skriv at «dette (er) ikkje eit spørsmål om godkjenning av yrkeskvalifikasjonar, men eit spørsmål om akademisk innpassing.»
Statssekretær Krat Bjørkholt utdjupar: 
– Det søkjast ikkje om tilgang til eit lovregulert yrke, men om å kome inn på ein spesiell stad i spesialistutdanninga. Akademisk godkjenning er verken regulert av direktivet eller av EØS-avtalen.
– Dei reelle kvalifikasjonane som skal leggjast til grunn
Hilde Ellingsen, partnar i Advokatfirmaet Lund & Co, er ekspert i EØS-rett.
– Det er klar praksis frå EU- og EFTA-domstolen at kvalifikasjonar erverva i andre EU/EØS-statar skal bli godkjent i den grad dei svarer til det som krevjast i Noreg. Det er dei reelle kvalifikasjonane til søkaren som skal leggjast til grunn, uavhengig av formelle merkelappar, seier ho. 
Senioradvokat og EØS-ekspert Dag Sørlie Lund viser til ein fersk uttale frå EFTA-domstolen i den såkalla Lindberg-saka (som gjeld tannlegeutdanning). 
– Der går det klart fram at det skal skje ein konkret vurdering i kvart enkelt tilfelle, seier han.
– Og om utdanninga ikkje er lik nok, må staten grunngje kva som eventuelt manglar.
Helse- og omsorgsminister Ingvild Kjerkol (Ap) har tidlegare sagt at ho vil «understreke at denne situasjonen ikkje har oppstått fordi det er tvil om kvaliteten på dei danske medisinutdanningane».




I STRID: Legeforeningens meiner kravet om «LIS1» strider med EØS-avtalen. – Vi registrerer at departementet ikkje kommenterer dette, seier Kristin Kornelia Utne i Legeforeningen.
Foto: Michaela Klouda / Yngre legers forening





EØS-avtalen




Foto: Roger Sevrin Bruland / NRK





Ekspandér faktaboks





EØS-avtalen mellom EU og EFTA gir Norge, Island og Liechtenstein adgang til EUs indre marked.
Norge skrev under avtalen i 1992, og den trådte i kraft i 1994.
I prinsippet skal «de fire friheter» (varer, arbeidskraft, tjenester og kapital) flyte fritt over grensene.
Under EU-utvidelsen i 2003 ble en ny EØS-avtale fremforhandlet, og Norge måtte blant annet forplikte seg til å betale 1,7 milliarder kroner i årlig bidrag til sosial utjevnning i de nye EU-landene.
I 2007 ble avtalen utvidet da EU ble utvidet med Romania og Bulgaria. Avtalen ble videre utvidet da Kroatia ble medlem i 2013. 
Norge dekker rundt 97 prosent av bidragene fra EFTA-siden. I perioden 2009-2014 utgjør dette cirka 3 milliarder kroner per år. Totalt er det snakk om 15 milliarder kroner for femårsperioden.
Inneværende periode er det er de 16 fattigste landene i EU som får støtte.
Polen får mest, omlag 5 milliarder kroner i inneværende femårsperiode.
Romania får andre mest, omlag 2,6 milliarder kroner i inneværende femårsperiode. 

Kilde: Store norske leksikon (snl.no), regjeringen.no



– Respektlaust overfor danske legar
I alt er det 130.000 nordmenn som manglar fastlege, og halvparten av kommunane seier at dei har store utfordringar med å skaffe nok helsepersonell.
Kommuneoverlege i Høyanger, Kristine Brix Longfellow, stiller seg uforståande til det som skjer.
– Her har dei gjort noko som ikkje er gjennomtenkt i ein periode med fastlegemangel. Dette er respektlaust overfor danske legar med god erfaring og kompetanse, seier ho.

Hei!Har du tanker om saken du har lest, eller innspill til noe jeg bør vite om? Send meg en e-post!Håvard NyhusVaktsjefSend meg en e-post













Ny regel gjer at dansk legepar må pakke og reise* Det er 82,6 % norske statsborgerne (n = 23 674) av de 28 659 yrkesaktive legene under 70 år i Norge per 20. april 2020.Av disse norske statsborgerne er 66,8 % utdannet i Norge ifølge våre data, 15 791 av 23 674, mens 7 883 eller 33,2 % er utdannet i utlandet.  * Av de 28 659 yrkesaktive legene under 70 år i Norge er 17,3 % utenlandske statsborgerne (n = 4 985)av disse er 5,9 % utdannet i Norge (som blant disse kommer på femteplass med 295 av 4 985) og 94,1 % utdannet i utlandet, 4 690 av 4 985.  * Samlet sett er det dermed, uavhengig av statsborgerskap, 56,5 % (n = 16 190) av de 28 659 yrkesaktive legene under 70 år i Norge, som er utdannet i Norgemens 43,5 % (n = 12 469) er utdannet i utlandet, flest i Polen, 21,5 % av de utenlansk utdannede (n = 2 686), dernest Tyskland, Ungarn, Danmark, Sverige, Slovakia, Tsjekkia, Irland, Russlad, Serbia, Nederland, Romania, Storbritannia, Litauen og Latvia, i denne rekkefølgen.
Kilde: LegeforeningenLegeutdanninga i Noreg

Utdanninga er seksårig.
Etter seks år med utdanning, søkjer ein Helsedirektoratet om autorisasjon som lege.
Dei fleste vidareutdannar seg som spesialist. Spesialistutdanninga er delt i tre delar.
Første del blir kalla «LIS 1», som står for lege i spesialisering del 1.
«LIS 1» er felles for alle spesialiseringar og har erstatta den tidlegare turnustenesta. Den består framleis av praksis på sjukehus og i den kommunale helse- og omsorgstenesta.
Totalt er praksisen i eitt og eit halvt år.

Legeutdanninga i Danmark

Utdanninga er seksårig.
Etter seks år med utdanning, får ein autorisasjon som lege. For å få sjølvstendig virke må ein gjennomføra klinisk basisutdanning (KBU). Denne består av praksis på eit sjukehus, medisinsk eller kirurgisk avdeling, og allmennpraksis eller på psykiatrisk avdeling.
Totalt er praksisen eitt år.
Etter er gjennomført turnusteneste, og at ein har fått autorisasjon som lege i Danmark, må ein søkja om autorisasjon som lege i Noreg,
Etter ein har fått autorisasjon, må ein søkja «LIS 1».

Legeforeningen har i fleire rundar bedt helsemyndigheitene om å endre forvaltningspraksis slik at praksisteneste (slik som KBU) frå andre EØS-land kan vurderast som teljande mot LIS 1.
Det sentrale spørsmålet i saka er lovlegheita av det norske regelverket som fastset krav om LIS 1 som vilkår for LIS 2/3, jf. spesialistforskrifta § 18, som ifølge Helsedirektoratet gjeld for alle legar uavhengig av utdanningsland.
Legeforeningen har argumentert for at det norske regelverket som krev LIS 1 for legar med praksisteneste frå andre EØS-land må vere i strid med EØS-avtalens regler om dei fire fridomar.EØS-avtalen mellom EU og EFTA gir Norge, Island og Liechtenstein adgang til EUs indre marked.
Norge skrev under avtalen i 1992, og den trådte i kraft i 1994.
I prinsippet skal «de fire friheter» (varer, arbeidskraft, tjenester og kapital) flyte fritt over grensene.
Under EU-utvidelsen i 2003 ble en ny EØS-avtale fremforhandlet, og Norge måtte blant annet forplikte seg til å betale 1,7 milliarder kroner i årlig bidrag til sosial utjevnning i de nye EU-landene.
I 2007 ble avtalen utvidet da EU ble utvidet med Romania og Bulgaria. Avtalen ble videre utvidet da Kroatia ble medlem i 2013. 
Norge dekker rundt 97 prosent av bidragene fra EFTA-siden. I perioden 2009-2014 utgjør dette cirka 3 milliarder kroner per år. Totalt er det snakk om 15 milliarder kroner for femårsperioden.
Inneværende periode er det er de 16 fattigste landene i EU som får støtte.
Polen får mest, omlag 5 milliarder kroner i inneværende femårsperiode.
Romania får andre mest, omlag 2,6 milliarder kroner i inneværende femårsperiode. 

Kilde: Store norske leksikon (snl.no), regjeringen.no