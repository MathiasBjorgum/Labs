url: 
https://www.nrk.no/tromsogfinnmark/videoene-gar-viralt-pa-tiktok-_-blir-gjenkjent-pa-tinder-og-i-butikken-1.15823943headline: 
Videoene går viralt på TikTok – blir gjenkjent på Tinder og i butikken – NRK Troms og Finnmark
published_date
2022-01-23T17:08:07+01:00
ingress:
På TikTok kan «helt vanlige folk» bli verdenskjent over natta. De fleste brukerne stoler også mer på algoritmene enn seg selv.
article:
På TikTok kan «helt vanlige folk» bli verdenskjent over natta. De fleste brukerne stoler også mer på algoritmene enn seg selv.Steffen Tjøtta Bakke bor i Tromsø og studerer arkeologi, men er kanskje mer kjent under brukernavnet @steffenbakksigils på TikTok. Der har han 77.800 følgere og én og en halv million likes.
– I starten var det mest bare et tidsfordriv. Men så lagde jeg en video som tok helt av, og nå gjør jeg det nesten daglig, sier Bakke.
















NRK
forklarer


Hva er TikTok?


Bla videre






Hva er det?
Et sosialt medium der brukerne kan dele korte videoer med sang-miming, humor, dansing, eller de kan vise frem sine talenter.Alle videoene som lages på TikTok, kan deles på andre sosiale medier.Det går også an å publisere videoene privat, kun for venner og utvalgte følgere.





Hvem bruker appen?
65 prosent av norske barn i alderen 9 til 18 år er på TikTok.I brukervilkårene til TikTok står det at du må være 13 år eller eldre for å bruke appen. Dette er basert på personvernloven og 13-årsgrensen i sosiale medier.Kilder: Wikipedia, Barnevakten og Barn og medier-undersøkelsen 2020.






Forrige kort








 







Neste kort




I videoene han lager snakker han mye om arkeologi og norrøn mytologi. Det slår godt an blant utenlandske følgere.
– Veldig mange amerikanere synes det er veldig eksotisk å høre skandinaver snakke, sier Bakke.
Ofte uttaler han bare navnet på norrøne guder, som Tor, Odin og Loke. I starten hadde han få følgere, men over natten fikk han flere tusen.
– Hvordan er det å våkne opp etter at en video har gått viralt?
– Det er veldig gøy i starten, men så ender man opp med å få litt angst. Fordi folk går rundt med et bilde av deg som nødvendigvis ikke stemmer, sier Bakke. 
Han blir også gjenkjent på Tinder, på byen og i butikken.
– Det er alltid litt kleint. Mange bare spør meg om jeg er TikTok, og når jeg sier ja så er det ingen som helt vet hva de skal si etter det.
Søndag var han gjest i Helgemorgen, der fortalte han hvordan han ble kjent på TikTok.















 Spiller uten lyd
    
 00:28 


Spill av



Se en av Bakkes videoer her












Denne videoen har over 150.000 visninger på TikTok. FOTO: @steffenbakksigils





Trender og algoritmer
Bahare Viken er redaksjonsleder for NRK Nyheter ung, og er godt kjent med hvordan TikTok fungerer.
– Det er veldig mye ved TikTok som er fasinerende, blant annet hvordan algoritmene fungerer. Før var det veldig hemmelig, men nå vet vi litt mer, sier hun.
På TikTok er det ikke nødvendigvis hvor mange følgere du har som er det viktigste, men hvor godt videoene dine når ut.
– Trender og virale videoer kan være laget av hvem som helst, sier Viken.
Det er her algoritmene kommer inn. I din personlige strøm får man opp flere videoer av folk man ikke følger, litt avhengig av hvilke tema som er populært for tiden. Det skiller seg litt ut i forhold til andre sosiale medier.
– Det er veldig mange som sier i undersøkelser at de stoler mer på algoritmene til TikTok enn på seg selv, sier Viken.




Bahare Viken tror mange brukere føler mindre press på TikTok i forhold til andre sosiale plattformer. 
Foto: Stina Haugen / NRK



TikTok er det sosiale mediet som har vokst mest det siste året. Nesten én million nordmenn har en konto. Om lag halvparten av disse er i aldersgruppen 18–29 år.
– Hvorfor tror du at det er så avhengighetsskapende?
– De er veldig flinke til å fange oppmerksomheten din. De var tidlig ute med å dekke hele skjermen. Også er det nok noe med det korte formatet på videoene; du ser en video, også én til og én til, sier Viken.
Viken tror også folk føler mindre press på TikTok, og de fleste publiserer ikke egne videoer.
– Folk føler ikke på presset om å måtte legge ut noe. De kan bare sitte å kose seg og bli underholdt. I forhold til Instagram der det kanskje er et ekstra press om å å være pen eller kul, sier hun.
Over 10 millioner visninger
Ronja Vestlun Bysveen mest sette video har over 10 millioner visninger.
– Det er helt sykt å tenke på. Jeg hadde aldri trodd at den skulle nå så langt, men morsomt er det uansett, sier hun. 




Ronja Vestlund Bysveen håper flere av videoene hennes går viralt.
Foto: Privat



Flere av følgerne til Bysveen er utenlandske, og flere av kommentarer hun får er på engelske. De fleste oppfordrer hun til å lage innhold på engelsk.
– Jeg må kanskje forsøke meg på det. Det er jo morsomt når videoer går viralt, så jeg må prøve å gjøre det på nytt, Bysveen.















 Spiller uten lyd
    
 00:34 


Spill av



Denne videoen fikk over 10 millioner visninger












Denne videoen til Ronja Vestlund Bysveen gikk viralt på TikTok. FOTO: @ronjavestlundbysveen





Hvordan tjene penger på TikTok?
Ellen Aabol har vært på TikTok helt siden starten, og legger for det meste ut videoer av mat og oppskrifter. Hun har 160.000 følgere og over 6 millioner likes.
– På TikTok har jeg muligheten til å være kreativ på en helt ny måte. Det var nok det som fanget min interesse, sier hun.




Ellen Aabol publiserer flere matvideoer på Tiktok, og blir ofte gjenkjent på gata.
Foto: Jostein Vedvik



Men selv om videoene hennes når bredt ut, skaper ikke det ene og alene inntekter.
– Plattformen i seg selv betaler ikke så mye til influencerne, men det er en fin måte å nå ut på. På den måten kan man få inn annonsører og promotere deres produkter, sier Aabol.
– Hvilke videoer når best ut?
– Alt som er raskt, digg og enkelt å lage går veldig bra. Også er det viktig å følge med på hva som trender for tiden, sier Aabol. 















 Spiller uten lyd
    
 


Spill av













Her er en av videoene til Ellen Aabol. FOTO: @ellenaabol

















Bjarne (95) er TikTok-stjerne