url: 
https://www.nrk.no/innlandet/haper-nesespray-og-pipe-kan-gi-bedre-smertebehandling-enn-morfin-for-ambulansetjenesten-ute-i-felt-1.15824292headline: 
Håper nesespray og pipe kan gi bedre smertebehandling enn morfin for ambulansetjenesten ute i felt – NRK Innlandet – Lokale nyheter, TV og radio
published_date
2022-01-24T08:18:02+01:00
ingress:
På et mørkt og kaldt på ulykkessted er det ikke alltid lett å hjelpe pasienter som har det vondt. Nå tester ambulansetjenesten andre behandlinger.
article:
På et mørkt og kaldt på ulykkessted er det ikke alltid lett å hjelpe pasienter som har det vondt. Nå tester ambulansetjenesten andre behandlinger.Til nå har morfin vært ambulansetjenestens førstevalg når de skal lindre smerter hos pasienter. Men det må gis intravenøst, og kan derfor være både utfordrende og tidkrevende.
Derfor er de nå i gang med en studie som kan gjøre hverdagen bedre for både pasienten og ambulansearbeiderne.
Sykehuset Innlandet er med i studien. Ambulansetenesten trenger bare rundt 270 pasienter som sier ja til å prøve dette, før de kan komme med konklusjoner om dette funker.
– Det nye er jo denne taska her, som er studiemedisin. Den bruker vi i forbindelse med pasienter som skal inkluderes i studien, sier ambulansearbeider Egil Løken. 

Svarene fra 350.000 ungdommer viser at det er sammenheng mellom bruk av reseptfrie smertestillende medisiner og angst og depresjon.

Nesespray og pipe
Han og kollega Ole Hval viser fram den signalgule taska som de nå har med seg i bilen. Den inneholder to nye smertelindrende medikamenter, i tillegg til det mer velkjente stoffet morfin.
– Her har vi en type nesespray med fentanyl, som brukes til smertelindring. Vi har også noe som heter Penthrox, og det er en pipe som pasienten skal holde mot munnen og inhalere, sier Hval.




MEDISIN: I denne mappa ligger det en nesespray med Instanyl, og en pipe med Metoksyfluran. Håpet er at dette skal gi pasienter mindre smerter raskere i fremtiden. 
Foto: Anders Bakkerud Larsen / NRK



Begge disse medisinene har blitt brukt i behandling tidligere, men ikke av ambulansetjenesten ute i felt i en akutt situasjon.
Målet er å teste ut om dette vil gi pasientene like god smertelindring som det morfin gjør. 

Ambulansearbeidere mener beredskapen er for dårlig flere steder i landet: 













Ambulansearbeider fortviler: – Beredskapen er på bristepunktet







– Ved akutte smerter har vi problemer med å lindre smerte godt nok utenfor sykehus når det er helt akutt.
Det sier Fridtjof Heyerdahl. Han er overlege ved Oslo universitetssykehus og seniorforsker i Stiftelsen Norsk Luftambulanse.
Det er han som leder studien, som han håper vil gjøre hverdagen bedre for både pasienter og ambulansepersonell. 
– Denne studien er lagd for at vi skal kunne teste ut nye typer smertestillende, og da også smertestillende hvor vi slipper å stikke nåler eller kanyler i pasienten, sier Heyerdahl.




VANSKELIGE FORHOLD: Overlege og seniorforsker Fridtjof Heyerdahl sier det er flere ting som kan gjøre det vanskelig å lindre smerte ute i felt. Derfor håper han at denne studien vil hjelpe. 
Foto: Anders Bakkerud Larsen / NRK



Fungerer fint, men ikke raskt nok
Ifølge Norsk Helseinformatikk har morfin vært det sterkeste smertestillende stoffet tilgjengelig gjennom flere hundre år. I tillegg til å lindre smerte, kan det også dempe hoste, åndenød og diaré.
På tross av dette er det også ulemper ved å bruke morfin i akutte situasjoner utenfor sykehus, forteller Heyerdahl.
– Det kan være kaldt, det kan være mørkt, og det kan derfor være vanskelig å få lagt inn en nål i en blodåre. I tillegg er smertene akutte, så det er stress knytta til situasjonen.

Flere legekontor har gått ut med varsel om at det blir vanskeligere å få blå resept: 













Kraftige reaksjoner på nye krav til blå resept: Nå skal ordningen justeres







Mer effektiv hjelp
Det er pasienter som tilhører Sykehuset Innlandet som skal få tilbud om å være med i studien. For at det skal gi gode svar må 270 pasienter si ja til å teste ut nesesprayen eller pipa. 
Ambulansearbeiderne håper resultatet vil være mer effektiv hjelp til pasientene.
– I forbindelse med pasienter som har smerter, og hvor det er en akutt tilstand som gjør at vi må komme raskt av gårde, vil det å kunne gi smertelindrende behandling gjennom metoxifuran eller instanyl være tidsbesparende. Det er i seg selv en veldig stor gevinst, sier Løken.




KLARE: Ambulansearbeiderne i Innlandet er klare for å verve pasienter til å være med på å teste de nye behandlingene. 
Foto: Anders Bakkerud Larsen / NRK




 Antibiotika kan være livsviktig i starten av livet. Men her til lands har vi redusert bruken kraftig de siste årene.