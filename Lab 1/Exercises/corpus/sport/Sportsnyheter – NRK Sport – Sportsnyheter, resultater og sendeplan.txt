url: 
https://www.nrk.no/sport/sportsnyheter-1.14660227#1.15834073.1.15834073headline: 
Sportsnyheter – NRK Sport – Sportsnyheter, resultater og sendeplan
published_date
N/A
ingress:
Her får du de siste sportsnyhetene fra NRK.
article:
Her får du de siste sportsnyhetene fra NRK.31. januar
2022
kl.
09:01


Eriksen klar for Brentford
Christian Eriksen er klar for Brentford. Det bekrefter klubben selv på sine nettsider. Han har konktrakt med Premier League-klubben ut sesongen.
Eriksen kollapset under EM-kampen mot Finland, og det har lenge vært usikkert om han kan fortsette fotballkarrieren.
Nå har han bestått medisinsk test, og blir en del av «danske» Brentford. Det er landsmann Thomas Frank som er hovedtrener.
Han blir også lagkamerat med Kristoffer Ajer. 
Før nyttår ble dansken frigitt av Inter på grunn av at det ikke er lov å spille med hjertestarter i italienske Serie A.
I Premier League må en hjertespesialist gi godkjennelse for at Eriksen skal få spille.31. januar
2022
kl.
08:47


Rangert som verdens tredje beste golfspiller
Viktor Hovland var ventet å ta steget opp til tredjeplass på verdensrankingen i golf etter seieren i Dubai Desert Classic søndag. Det er nå bekreftet.
På den aller siste oppdateringen til OWGR ligger Hovland bare bak spanske Jon Rahm og amerikaneren Collin Morikawa.
Tredjeplassen er nok en gang karrierebeste for Hovland, som lå på tiendeplass da han vant sin første turnering på europatouren i München i juni i fjor.
Innimellom tittelen i München og turneringsseieren i Dubai har Hovland blant annet også vunnet en PGA-turnering i Mexico og Tiger Woods' stjerneturnering på Bahamas.
Hovland uttalte seg om tredjeplassen på rankingen etter at han sikret seieren i Dubai søndag etter omspill.
– Det er ganske vilt å være nummer tre. Det føles godt å se at all treningen betaler seg, sa Hovland. (NTB)31. januar
2022
kl.
08:13


Ruud fortsatt nummer åtte på verdensrankingen
Casper Ruud måtte melde forfall til Australian Open, men nordmannen beholder likevel åttendeplassen på verdensrankingen i tennis.
Selv om Ruud ikke faller på rankingen, begynner spillerne like bak ham å nærme seg.
Felix Auger-Aliassime var nær ved å slå ut finalist Daniil Medvedev i kvartfinalen og knapper innpå Ruud. 21-åringen fra Canada er nå bare 142 poeng bak på rankingen, etter å ha vært 547 poeng bak før Grand Slam-turneringen i Australia.
Jannik Sinner (20), som også nådde kvartfinale i Australian Open, tar innpå med lignende margin. (NTB)31. januar
2022
kl.
07:56


Rams møter Bengals i Superbowl
Los Angeles Rams er klare for Superbowl etter å ha slått San Francisco 49ers 20-17 natt til mandag norsk tid. I NFL-finalen venter Cincinnati Bengals.
Superbowl skal spilles på Los Angeles Rams' hjemmearena. Dermed blir Rams det andre laget i NFL-historien som får spille finalen på hjemmebane, etter at Tampa Bay Buccaneers gjorde det for et knapt år siden. Da endte Buccaneers opp med å vinne NFL-tittelen. (NTB)31. januar
2022
kl.
06:10


Ny seier for Minnesota Wild
Minnesota Wild tok nok en seier i NHL natt til mandag norsk tid. Mats Zuccarello og Wild vant til slutt 4-3 over New York Islanders.
Nordmannen, som har storspilt for Wild denne sesongen, fikk denne gangen ikke verken scoringer eller assists i kampen, men noterte seg for to minutters utvisning i siste periode.
Dermed endte han på ti strake kamper med målpoeng. På disse kampene fikk han totalt 18 målpoeng etter fem scoringer og 13 assists.
Makker Kevin Fiala tok på sin side målpoeng i sin ellevte kamp på rad etter at han noterte seg for en assist på scoringen til Matt Boldy. (NTB)31. januar
2022
kl.
06:08


Bengals til Superbowl etter enormt comeback
Cincinnati Bengals lå under 3-21 mot storfavoritt Kansas City Chiefs, men kom tilbake og vant NFL-semifinalen 27-24 etter forlengning.
Evan McPherson sparket vinnerpoengene fra 31 yards etter at Bengals-forsvarer Vonn Bell hadde brutt en pasning fra Chiefs-quarterback Patrick Mahomes, som sluknet helt etter en strålende start.
Publikum jublet vilt da Chiefs vant myntkastet og fikk ballen først i forlengningen. Alle trodde at superstjernen Mahomes ville føre laget sitt til touchdown akkurat som i det ville dramaet mot Buffalo Bills sist helg, men i stedet havnet den første pasningen som ble fanget i hendene til Bell. (NTB)I går
2022
kl.
23:08


Canada med stø VM-kurs
Canada er i ferd med å sikre seg plass i fotball-VM for første gong sidan 1986. I toppkampen mot USA søndag kveld vann Canada 2–0.
Cyle Larin scora det første målet etter berre sju minutt, tidlegare Vålerenga-spelar Sam Adekugbe det andre på overtid.
Canada er utan tap på sine 10 spelte kampar, og har 22 poeng. USA held framleis andreplassen med 18, men kan blir forbigått av Mexico som møter Costa Rica i natt.
Dei tre beste av dei seks laga i finalerunden går direkte til VM, medan lag nummer fire går vidare til interkontinental kvalifisering.I går
2022
kl.
22:13


- Lampard utnemnd til Everton-manager
Frank Lampard (43) signerte søndag ein kontrakt som manager for Everton, melder fleire britiske media.
Lampard har tidlegare vore manager for Derby og Chelsea, der han fekk sparken for eit år sidan. BBC melder at han skal ha skrive kontrakt for to og eit halvt år.
Klubben sjølv har ikkje stadfesta dette, men avisa Liverpool Echo skriv at det kjem dei til å gjere måndag.
Everton sparka Rafael Benitez tidlegare i januar, etter at Everton berre hadde vunne ein av 13 kampar og var i ferd med å nærme seg nedrykksstriden.
Klubben er nummer 16 i Premier League, berre fire poeng over nedrykksstreken.I går
2022
kl.
21:56


Favoritten til semifinale
Senegal sikra den siste semifinaleplassen i Afrika-meisterskapet i fotball med 3-1 over overraskingslaget Ekvatorial-Guinea søndag kveld.
Famara Diedhiou gav Senegal leiinga etter 28 minutt. Jannick Sam utlikna 12 minut etter pause, men Cheikou Kouyaté og Ismail Sarr sikra siger for favoritten.
Senegal skal møte Burkina Faso i semifinalen. Laget er det høgast rangerte i Afrika, men har aldri vunne meisterskapet. Tapte finaler i 2019 og 2002 er det nærmaste dei har kome.I går
2022
kl.
21:39


Ikkje comeback for Vickhoff Lie denne sesongen
Alpinisten Kajsa Vickhoff Lie gjør ikkje comeback etter skade denne sesongen, men vel å rette blikket mot oppkøyringa til neste sesong.
Det meldte ho på Instagram søndag. Ho brakk beinet i februar i fjor og har ikkje konkurrert sidan.
– I dag er det eitt år sidan min første pallplassering i verdscupen, men det er også veka da alle OL-utøvarane reiser til Beijing. Beinet mitt er omsider på god veg, men ikkje bra nok til at eg kan ta nokon sjansar med det, skriv ho.
– Eg elskar å konkurrere på ski og ønsker å gjere det i mange år til, så eg har bestemt meg for å gi skaden den tid den trenger og ikkje konkurrere igjen denne sesongen.I går
2022
kl.
19:57


Sverige vant EM-gull etter nervedrama
I en svært jevn EM-finale var det Sverige som trakk det lengste strået med 27-26-seier over Spania i Budapest. Det var svenskenes første gull siden 2002.
Stillingen var 26-26 da Sverige fikk sjumeter og kunne avgjøre finalen i siste sekund. Det gjorde Niklas Ekberg og sikret Sverige gull.
Lagene møttes også i finalen i 2018, da Spania dominerte i 2. omgang og vant 29-23. Spanjolene vant også EM i 2020 og gikk for en tredje strake finaletriumf i Slovakia.
Men i finalen ble svenskene, ledet av sin norske trener Glenn Solberg, for sterke.
– På ett år har jeg vært i en VM-finale, vært i OL og blitt europamester. Det kan ikke beskrives. Jeg er utrolig stolt og rørt, sa en tårevåt Solberg til Viaplay etter at gullet var sikret.
Kampen var jevn fra start til mål. Spania hadde en knepen ledelse med 13-12 til pause, etter en omgang der begge lag slet med å score. (NTB)I går
2022
kl.
19:18


Eriksen nesten klar for Brentford
Danske Christian Eriksen er så godt som klar for Brentford etter å ha gjennomgått legesjekk. Han kjem til å skrive kontrakt for seks månader med London-klubben, skriv Sky Sports. Brentford er leia av ein annan danske, Thomas Frank.
Eriksen har ikkje spela sidan han kollapsa med hjartestans under Danmarks EM-kamp mot Finland i sommar.
Sist månad blei han frigitt frå sin gamle klubb Inter. Eriksen har fått operert inn pacemaker, og det er ikkje lov å spele profesjonellfotball med det i Italia.
Men i England er det lov. Eriksen blir den første som spela med pacemaker i Premier League.
Eriksen spela for Tottenham i sju sesongar før han gjekk til Inter i 2020.
Han har sagt at han vil spele i VM i Qatar i år, eit VM der Danmark allereie er kvalifisert.I går
2022
kl.
18:43


Salah-magi sende Egypt til semifinale
Mohamed Salah scora eitt og var arkitekten bak det andre då Egypt gjekk til semifinale i Afrika-meisterskapet med 2-1 over Marokko.
Sofiane Boufal sende Marokko i leiinga på straffe etter berre sju minutt, og marokkanarane leia ved pause.
Salahs og Egypts utlikning kom åtte minutt ute i andre omgang.
Mahmoud Trézéguét sette inn sigersmålet ti minutt ute i første ekstraomgang, etter eit perfekt løp ute på høgresida og eit like perfekt innlegg av Salah.
Egypt er mestvinnande lage i Afrika-meisterskapet med sju sigrar. Men den siste kom så lant tilbake som i 2010
Egypt er ute etter revansje for det skuffande meisterskapet på heimebane i 2019, då dei blei slått ut i åttedelsfinalen.
I semifinalen tysdag skal Egypt møte heimelaget Kamerun.I går
2022
kl.
17:35


Rosenborg låner argentinsk stopper
Den argentinske stopperen Renzo Giampaoli lånes ut fra Boca Juniors til Rosenborg. Låneavtalen strekker seg ut 2023, skriver Boca Juniors på Twitter. 
Rosenborg har også en kjøpsoppsjon i avtalen. 
22-åringen har spilt to kamper for den argentinske storklubben.I går
2022
kl.
17:21


4.-plass for Boasson Hagen i sesongåpningen
Edvald Boasson Hagen viser at han ikke er ferdig som toppsyklist og endte på 4.-plass i det franske endagsrittet Grand Prix Cycliste La Marseillaise søndag.
Hagen ble dratt godt opp og åpnet spurten i tet. De siste meterne ble han derimot passert av Amaury Capiot som vatn, samt Mads Pedersen og Fransisco Galvan.
Også det norske profflaget Uno-X var med i rittet, men de endte uten topplasseringer.I går
2022
kl.
17:08


Marius Lindvik vant generalprøven til OL
Marius Lindvik leverte varene i finaleomgangen og endte opp med å vinne sitt sjette verdenscuprenn i hopp i Willingen søndag.
Lindvik hadde et OK utgangspunkt etter første omgang med et hopp på 140 meter. I finaleomgangen dro han til med et hopp på 144,5 meter med gode stilkarakterer. Dermed avanserte han fem plasser og vant rennet foran Karl Geiger og Cene Prevc.
– Jeg visste det var mulig å klatre noen plasser etter første omgang. Vinden var ganske sterk, men det var en morsom konkurranse. Det er en veldig tøff helg for juryen. Vinden har vært veldig kraftig denne helgen. Jeg er veldig glad og fornøyd med uka, sa Lindvik til arrangøren etter seieren.
Granerud havnet like utenfor pallen på 5.-plass i det siste rennet før OL. Verdenscupvinneren fra forrige sesong hoppet 134 og 144 meter.
Robert Johansson og Robin Pedersen endte som nummer 13 og 22.
Daniel-André Tande og Johann Forfang sto over rennene i Willingen etter å ha fått påvist koronasmitte. De må teste negativt mandag for å rekke OL-starten i Beijing.
Første OL-øvelse for hoppherrene skjer i normalbakken 6. februar. Dagen før er det kvalifisering. (NTB)I går
2022
kl.
16:24


Karna Solskjær debuterte for United – far på tribunen
Karna Solskjær fikk søndag sin debut for Manchester Uniteds førstelag i FA-cupoppgjør mot Bridgwater. United vant 2-0 og er klare for åttedelsfinale. 
Hun er datter av tidligere United-manager Ole Gunnar Solskjær, og den tidligere United-spilleren og -manageren var på plass på tribunen under søndagens kamp.
Solskjær er den tredje norske spilleren i United-stallen. Fra før er både Maria Thorisdottir og Vilde Bøe Risa faste innslag for de rødkledde.
Inntil søndag hadde Solskjær spilt på Uniteds U21-lag. Der har hun bøttet inn mål, og i november debuterte hun for Norges J19-landslag. (NTB/NRK)I går
2022
kl.
15:12


Graabak gikk inn til seier og vant Seefeld-trippelen
Jørgen Graabak tok en etterlengtet verdenscupseier i kombinert i Seefeld søndag. Han spurtslo verdenscupleder Johannes Lamparter.
Jarl Magnus Riiber måtte gi slipp like før avslutningen. Trioen gikk nesten hele langrennet på 12,5 kilometer sammen og ristet av seg de resterende konkurrentene tidlig. Til slutt var Graabak sterkest i kamp mot Lamparter.
Dette er Graabaks første seier siden 2019.
Jarl Magnus Riiber har slitt med en ryggskade de siste ukene og var derfor godt fornøyd med tredjeplassen i Seefeld.
– Det er de to beste langrennsløperne i feltet per dags dato. Det skulle bare mangle at de var bedre enn meg med tanke på løypa her og at vi går lengre enn vi vanlig. Det er en bra prestasjon med tanke på det som kommer, sier Riiber og sikter på OL som starter i neste uke.
(NTB)I går
2022
kl.
15:11


Nadal snudde og ble historisk med sin 21. Grand Slam-tittel
Rafael Nadal slo tilbake etter å ha tapt de to første settene mot Daniil Medvedev og sikret søndag sin andre seier i Australian Open. Kampen varte i over fem timer.
– Det har vært en av de mest følelsesladde kamper i karrieren min, sier Nadal, som har slitt med skader det siste drøye året.
– Jeg vet ikke hva jeg kan si. Det er er utrolig. For halvannen måned siden visste jeg ikke at jeg kunne spille på touren igjen. Men nå står jeg her med trofeet.
Seieren er spanjolens 21. i en Grand Slam-turnering, og han har dermed én tittel mer enn Novak Djokovic og Roger Federer. Pete Sampras er nestemann på lista med sine 14 titler.
Den første seieren kom på grusen i Roland-Garros i 2005. Han har siden vunnet ytterligere tolv ganger i Paris, mens han også har vunnet US Open fire ganger og Wimbledon to ganger. Den første seieren
Medvedev vant det første settet komfortabelt 6-2, mens han avgjorde det andre settet i tiebreak. Deretter ble det seier 6-4, 6-4 og 7-5 for Nadal.
Det ble dramatisk i siste sett. Nadal brøt tidlig og kunne serve til seier på stillingen 5-4. Da brøt russeren, men Nadal svarte umiddelbart og på andre mulighet servet han seieren inn uten å gi fra seg et eneste poeng.
Det er første gang siden 2007 at Nadal vinner en kamp etter å ha ligget under med to sett, ifølge BBC.
Nå hylles Nadal i sosiale medier. Norges tennisstjerne Casper Ruud har på Twitter lagt ut en melding kun bestående av en geite-emoji, et symbol som ofte brukes for å hylle noen som tidenes beste (GOAT - Greatest of all time).I går
2022
kl.
13:50


Skuffende av de norske kvinnene i Willingen
De norske kvinnehopperne havnet et stykke bak teten i Willingen søndag. Silje Opseth ble beste norske på 11.-plass i et renn Nika Kriznar vant.
Rennet ble utsatt i flere timer grunnet vanskelige vindforhold og gikk uten verdenscupleder Marita Kramer. Tidligere på dagen ble det kjent at østerrikeren har testet positivt på koronaviruset. Dermed spøker det for Kramers deltakelse i OL.
Kvinnehopperne starter lekene med renn 5. februar, og søndagens konkurranse var den siste før OL.
I Willingen vant slovenske Kriznar 5,6 poeng foran tyske Katharina Althaus. Aleksandra Kustova tok tredjeplassen.
Opseth hoppet 125 meter og endte 58,5 poeng bak Kriznar. Anna Odine Strøm endte på 14.-plass, mens Thea Minyan Bjørseth ble nummer 17.31. januar
2022
kl.
09:01


Eriksen klar for Brentford
Christian Eriksen er klar for Brentford. Det bekrefter klubben selv på sine nettsider. Han har konktrakt med Premier League-klubben ut sesongen.
Eriksen kollapset under EM-kampen mot Finland, og det har lenge vært usikkert om han kan fortsette fotballkarrieren.
Nå har han bestått medisinsk test, og blir en del av «danske» Brentford. Det er landsmann Thomas Frank som er hovedtrener.
Han blir også lagkamerat med Kristoffer Ajer. 
Før nyttår ble dansken frigitt av Inter på grunn av at det ikke er lov å spille med hjertestarter i italienske Serie A.
I Premier League må en hjertespesialist gi godkjennelse for at Eriksen skal få spille.31. januar
2022
kl.
08:47


Rangert som verdens tredje beste golfspiller
Viktor Hovland var ventet å ta steget opp til tredjeplass på verdensrankingen i golf etter seieren i Dubai Desert Classic søndag. Det er nå bekreftet.
På den aller siste oppdateringen til OWGR ligger Hovland bare bak spanske Jon Rahm og amerikaneren Collin Morikawa.
Tredjeplassen er nok en gang karrierebeste for Hovland, som lå på tiendeplass da han vant sin første turnering på europatouren i München i juni i fjor.
Innimellom tittelen i München og turneringsseieren i Dubai har Hovland blant annet også vunnet en PGA-turnering i Mexico og Tiger Woods' stjerneturnering på Bahamas.
Hovland uttalte seg om tredjeplassen på rankingen etter at han sikret seieren i Dubai søndag etter omspill.
– Det er ganske vilt å være nummer tre. Det føles godt å se at all treningen betaler seg, sa Hovland. (NTB)31. januar
2022
kl.
08:13


Ruud fortsatt nummer åtte på verdensrankingen
Casper Ruud måtte melde forfall til Australian Open, men nordmannen beholder likevel åttendeplassen på verdensrankingen i tennis.
Selv om Ruud ikke faller på rankingen, begynner spillerne like bak ham å nærme seg.
Felix Auger-Aliassime var nær ved å slå ut finalist Daniil Medvedev i kvartfinalen og knapper innpå Ruud. 21-åringen fra Canada er nå bare 142 poeng bak på rankingen, etter å ha vært 547 poeng bak før Grand Slam-turneringen i Australia.
Jannik Sinner (20), som også nådde kvartfinale i Australian Open, tar innpå med lignende margin. (NTB)