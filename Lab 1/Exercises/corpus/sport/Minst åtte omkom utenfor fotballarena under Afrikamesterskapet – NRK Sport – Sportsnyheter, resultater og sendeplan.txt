url: 
https://www.nrk.no/sport/ap_-seks-omkom-utenfor-fotballarena-under-afrikamesterskapet-1.15826007headline: 
Minst åtte omkom utenfor fotballarena under Afrikamesterskapet – NRK Sport – Sportsnyheter, resultater og sendeplan
published_date
2022-01-24T23:12:35+01:00
ingress:
Minst åtte personer skal ha mistet livet da det oppsto kaos utenfor arenaen der Kamerun og Komorene møttes til åttedelsfinalen i Afrikamesterskapet i fotball mandag.
article:
Minst åtte personer skal ha mistet livet da det oppsto kaos utenfor arenaen der Kamerun og Komorene møttes til åttedelsfinalen i Afrikamesterskapet i fotball mandag.Ifølge nyhetsbyrået AP opplyser guvernøren i det aktuelle området, Naseri Paul Biya, at antallet omkomne kan være høyere.
Kaoset skal ha oppstått da en stor menneskemengde skal ha forsøkt å ta seg inn på fotballarenaen i Yaounde, der Kamerun skulle spille åttedelsfinale mot Komorene.
– Livstruende
Ansatte ved Messassi-sykehuset i nærheten opplyser å ha mottatt minst 40 skadde personer etter episoden.
– For noen av de skadde er tilstanden livstruende. Vi må evakuere dem til et spesialsykehus, sier sykepleieren Olinga Prudence til AP.
Kamerun er vertskap for Afrikamesterskapet.
Ifølge arrangøren skal 50.000 mennesker ha forsøkt å komme seg inn for å se oppgjøret mot Komorene. Arenaen har en kapasitet på 60.000, men som følge av koronarestriksjoner kan ikke mer enn 80 prosent av kapasiteten benyttes.
Kaos på utsiden av stadion
Kamerun vant kampen 2-1 og er klare for kvartfinale på hjemmebane, men seieren ble overskygget av dødsfallet og kaoset som oppsto på utsiden av stadionet.
Det er første gang på 50 år at Kamerun står som arrangør av Afrikamesterskapet. I lørdagens kvartfinale venter mesterskapsdebutant Gambia.25. januar
2022
kl.
13:23


Slik spilles 1. runde i fotball-NM
Norges Fotballforbund har satt opp kampene i 1. runde i fotball-NM for menn.
Kampene i 1. runde skal spilles innen helgen 19. og 20. mars. Slik ser oppsettet ut:
Tistedalen – Rakkestad, Borgen – Kråkerøy, Sarpsborg FK – Råde, Lisleby – Østsiden, Ås – Sprint/Jeløy, Holmlia – Drøbak-Frogn, Nesodden – Lommedalen, Manglerud Star – Oppsal, Kolbotn – Stovner, Årvoll – Follo, Rilindja – Heming, Gamle Oslo – Ready, Oslojuvelene – Grei, Kløfta – Lørenskog, Aurskog/Høland – Fu/Vo, Raumnes & Årnes – Skjetten, Eidsvold IF – Skedsmo, Furnes – Sander, Ottestad – Trysil, Nybergsund – Engerdal, Løten – Lillehammer, Kolbu/KK – Toten, Valdres – Gran, Reinsvoll – Faaberg, Modum – Hallingdal, Åskollen – Holmen, Drammen – Åssiden, Sande – Vestfossen, Re – Flint, Borre – Svelvik, Sandefjord BK – Teie, Gulset – Storm, Stathelle – Halsen, Hei – Urædd, Vigør – Express, Søgne – Donn, Mandalskameratene – Randesund, Klepp – Frøyland, Eiger – Varhaug, Riska – Hana, Vidar – Madla, Rosseland – Ålgård, Randaberg – Vardeneset, Åkra – Hinna, Kopervik – Stord, Austevoll – Bremnes, Sund – Os, Lyngbø – Frøya, Tertnes – Lysekloster, Osterøy – Gneist, Bergen Nord – Arna-Bjørnar, Loddefjord – Sandviken, NHHI – Askøy, Nordhordland – Voss, Stryn – Fjøra, Eid – Årdal, Måløy – Førde, Rollon – Larsnes/Gursken, Hovdebygda – Volda, Bergsøy – SIF/Hessa, Tomrefjord – Herd, Åndalsnes – Surnadal, Eide og Omegn – Sunndal, Malmefjorden – Dahle, Hitra – Melhus, Heimdal – Trygg/Lade, Kvik – Tynset, Buvik – Orkla, Sverresborg – NTNUI, Charlottenlund – Tiller, Svorkmo – KIL/Hemne, Rørvik – VUKU, Verdal – Steinkjer, Mosjøen – Namsos, Rana – Sandnessjøen, Fauske/Sprint – Bossmo & Yttern, Innstranda – Grand Bodø, Harstad – Saltdalkameratene, Sortland – Mjølner, Lofoten – Melbo, Ballstad – Skånland, Landsås – Finnsnes, Storelva – Ishavsbyen, Valhall – Krokelvdalen, Skarp – Skjervøy, Porsanger – Norild, Hammerfest – Sørøy Glimt, Bossekop – Kirkenes. (NTB)25. januar
2022
kl.
13:15


Bernal under intensivbehandling etter å ha krasjet i en buss
Sykkelstjernen Egan Bernal er operert for skader i ryggen, et kne, en legg og en punktert lunge etter å ha krasjet i en buss mandag, skriver BBC.
Ifølge den britiske kringkasteren kjørte Ineos-rytteren inn i en buss i høy fart. Han skal ha etterlatt en betydelig bulk bak på bussen.
Bernal trente hjemme i Colombia da ulykken skjedde. Han ble fraktet til sykehus av medlemmer av Ineos-laget, og han var ved bevissthet da han ankom sykehuset.
Sykehuset i Bogota uttaler at man vil følge med på Bernals utvikling over de neste 72 timene. Han er enn så lenge innlagt på sykehusets intensivavdeling.25. januar
2022
kl.
13:09


Stadig ingen koronatilfeller i Norges EM-tropp – fullt lag mot Sverige
Norge har fortsatt styrt unna koronavirus i troppen i håndball-EM foran kampen mot Sverige i kveld. Thomas Solstad er tilbake og klar for kamp.
Det opplyser trener Christian Berge på et pressemøte. Solstad er igjen klar for kamp etter at han måtte stå over kampen mot Spania med magetrøbbel.
– Alle er friske. Solstad skal inn i troppen igjen, så alle er klare for match, sier Berge.
Christoffer Rambo, Sander Drange Heieren, Simen Holand Pettersen og Endre Langaas står over. Langaas ble hentet inn i fall Solstad ikke ble kampklar.
Koronatilfellene har de siste dagene haglet i EM-troppene, men Norge har holdt seg unna smitte innad i laget.
Norge møter Sverige tirsdag kveld. Der må det helst bli norsk seier om de skal nå semifinalen. Sverige stiller uten sin målvakt Andreas Palicka og Felix Claar i den siste kampen i hovedrunden. De har testet positivt på viruset. (NTB)