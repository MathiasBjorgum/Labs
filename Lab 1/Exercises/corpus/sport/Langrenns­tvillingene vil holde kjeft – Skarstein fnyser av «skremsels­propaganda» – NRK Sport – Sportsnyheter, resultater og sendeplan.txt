url: 
https://www.nrk.no/sport/langrennstvillingene-vil-holde-kjeft-_-skarstein-fnyser-av-_skremselspropaganda_-1.15825480headline: 
Langrenns­tvillingene vil holde kjeft – Skarstein fnyser av «skremsels­propaganda» – NRK Sport – Sportsnyheter, resultater og sendeplan
published_date
2022-01-25T05:26:43+01:00
ingress:
OL-utøvere som ytrer seg på tvers av kinesisk lov kan miste akkrediteringen, ifølge landets myndigheter. Den trusselen tror ikke Birgit Skarstein noe på.
article:
OL-utøvere som ytrer seg på tvers av kinesisk lov kan miste akkrediteringen, ifølge landets myndigheter. Den trusselen tror ikke Birgit Skarstein noe på.– Det tror jeg er bare tull. Det har de ikke mandat til å gjøre. Slik som jeg leser regelverket, så er det skremselspropaganda, sier Skarstein til NRK. 
– Vi er akkreditert av Den internasjonale paralympiske komite (IPC) og IOC, ikke staten Kina. Vi opererer ut fra det paralympiske og olympiske charteret, og der står det ingenting om at kinesisk lov dikterer over om du får beholde eller må gi fra deg en akkreditering, sier hun.
Sist uke uttalte kinesiske myndigheter at OL-utøvere kan miste akkrediteringen eller få en form for straff, hvis de ytrer seg om noe som bryter med kinesisk lov.
– Jeg tror rett og slett ikke på at det er en trussel som har hjemmel et reelt sted. Jeg har også sjekka det med Olympiatoppen, og vi har selvsagt ytringsfrihet, sier Skarstein.
– Hvordan vil uttalelsene påvirke deg? 
– Jeg skal stå med integritet i det jeg gjør. Vi er der for å utøve sport, og det er det vi kommer til å holde på med, men jeg gidder ikke å la min integritet kompromitteres av andres behov for systematisk undertrykkelse, sier Skarstein.












Kinesisk talsmann truar utanlandske OL-deltakarar med straff 







– Skal klare å holde kjeft
Langrennskollegene Lotta og Tiril Udnes Weng, som begge skal til OL i Beijing, er mer tilbakeholden når de kommenterer truslene.
– Det er litt uvant at man ikke kan si hva man vil. Jeg har tenkt at jeg skal klare å holde kjeft i noen uker, sier Lotta Udnes Weng til NRK på en pressekonferanse.
– Vi har fått beskjed om at vi har ytringsfrihet, så sånn sett kan vi si og mene hva vi vil, men å være litt varsom, er ikke så dumt, sier søster Tiril.
Hun sier hun er glad for at de får råd om å være varsomme.
– Det er i ikke de som gir rådet som gjør noe galt. Det er vel heller de som truer med å ta akkrediteringen om man sier noe. Jeg er glad for at vi får det rådet, om ikke hadde jeg sikkert sagt noe dumt. 
Flere andre norske utøvere, blant dem skiskytter Vetle Sjåstad Christiansen og friskiutøver Birk Ruud, reagerer på trusselen fra kinesiske myndigheter. Les mer:












Vil trosse krav om «OL-munnkurv»: – Liker ikke å bli lagt lokk på







Omdømmetap
Skarstein sier hun har vanskelig for å tro at en utøver som uttaler seg kritisk faktisk vil bli fratatt akkreditering.




ROGULL: Birgit Skarstein tok gull i roing under Paralympics i Tokyo sist høst. 
Foto: Torstein Bøe / NTB



– Det kommer til å sette Kina i et fryktelig dårlig lys om de tar fra en utøver en akkreditering bare basert på uttalelser om universelle menneskerettigheter, sier hun.
– Det omdømmetapet vil være grassat, og jeg tror at integriteten til lekene står mye sterkere enn at de vil la det skje. IOC og IPC kan ikke la det skje.
Den paralympiske mesteren i roing, som skal delta i langrenn under vinter-Paralympics i Beijing i mars, er utøverrepresentant i Den internasjonale paralympiske komite (IPC). Hun er klar på at OL og Paralympics skal være en arena der utøvere skal kunne møtes på tvers av ulikheter og uenigheter.
– Det ligger noen prinsipper til grunn som er nødt til å overgå nasjonal lovgiving om innskrenking av ytringsfrihet, sier hun.25. januar
2022
kl.
13:23


Slik spilles 1. runde i fotball-NM
Norges Fotballforbund har satt opp kampene i 1. runde i fotball-NM for menn.
Kampene i 1. runde skal spilles innen helgen 19. og 20. mars. Slik ser oppsettet ut:
Tistedalen – Rakkestad, Borgen – Kråkerøy, Sarpsborg FK – Råde, Lisleby – Østsiden, Ås – Sprint/Jeløy, Holmlia – Drøbak-Frogn, Nesodden – Lommedalen, Manglerud Star – Oppsal, Kolbotn – Stovner, Årvoll – Follo, Rilindja – Heming, Gamle Oslo – Ready, Oslojuvelene – Grei, Kløfta – Lørenskog, Aurskog/Høland – Fu/Vo, Raumnes & Årnes – Skjetten, Eidsvold IF – Skedsmo, Furnes – Sander, Ottestad – Trysil, Nybergsund – Engerdal, Løten – Lillehammer, Kolbu/KK – Toten, Valdres – Gran, Reinsvoll – Faaberg, Modum – Hallingdal, Åskollen – Holmen, Drammen – Åssiden, Sande – Vestfossen, Re – Flint, Borre – Svelvik, Sandefjord BK – Teie, Gulset – Storm, Stathelle – Halsen, Hei – Urædd, Vigør – Express, Søgne – Donn, Mandalskameratene – Randesund, Klepp – Frøyland, Eiger – Varhaug, Riska – Hana, Vidar – Madla, Rosseland – Ålgård, Randaberg – Vardeneset, Åkra – Hinna, Kopervik – Stord, Austevoll – Bremnes, Sund – Os, Lyngbø – Frøya, Tertnes – Lysekloster, Osterøy – Gneist, Bergen Nord – Arna-Bjørnar, Loddefjord – Sandviken, NHHI – Askøy, Nordhordland – Voss, Stryn – Fjøra, Eid – Årdal, Måløy – Førde, Rollon – Larsnes/Gursken, Hovdebygda – Volda, Bergsøy – SIF/Hessa, Tomrefjord – Herd, Åndalsnes – Surnadal, Eide og Omegn – Sunndal, Malmefjorden – Dahle, Hitra – Melhus, Heimdal – Trygg/Lade, Kvik – Tynset, Buvik – Orkla, Sverresborg – NTNUI, Charlottenlund – Tiller, Svorkmo – KIL/Hemne, Rørvik – VUKU, Verdal – Steinkjer, Mosjøen – Namsos, Rana – Sandnessjøen, Fauske/Sprint – Bossmo & Yttern, Innstranda – Grand Bodø, Harstad – Saltdalkameratene, Sortland – Mjølner, Lofoten – Melbo, Ballstad – Skånland, Landsås – Finnsnes, Storelva – Ishavsbyen, Valhall – Krokelvdalen, Skarp – Skjervøy, Porsanger – Norild, Hammerfest – Sørøy Glimt, Bossekop – Kirkenes. (NTB)25. januar
2022
kl.
13:15


Bernal under intensivbehandling etter å ha krasjet i en buss
Sykkelstjernen Egan Bernal er operert for skader i ryggen, et kne, en legg og en punktert lunge etter å ha krasjet i en buss mandag, skriver BBC.
Ifølge den britiske kringkasteren kjørte Ineos-rytteren inn i en buss i høy fart. Han skal ha etterlatt en betydelig bulk bak på bussen.
Bernal trente hjemme i Colombia da ulykken skjedde. Han ble fraktet til sykehus av medlemmer av Ineos-laget, og han var ved bevissthet da han ankom sykehuset.
Sykehuset i Bogota uttaler at man vil følge med på Bernals utvikling over de neste 72 timene. Han er enn så lenge innlagt på sykehusets intensivavdeling.25. januar
2022
kl.
13:09


Stadig ingen koronatilfeller i Norges EM-tropp – fullt lag mot Sverige
Norge har fortsatt styrt unna koronavirus i troppen i håndball-EM foran kampen mot Sverige i kveld. Thomas Solstad er tilbake og klar for kamp.
Det opplyser trener Christian Berge på et pressemøte. Solstad er igjen klar for kamp etter at han måtte stå over kampen mot Spania med magetrøbbel.
– Alle er friske. Solstad skal inn i troppen igjen, så alle er klare for match, sier Berge.
Christoffer Rambo, Sander Drange Heieren, Simen Holand Pettersen og Endre Langaas står over. Langaas ble hentet inn i fall Solstad ikke ble kampklar.
Koronatilfellene har de siste dagene haglet i EM-troppene, men Norge har holdt seg unna smitte innad i laget.
Norge møter Sverige tirsdag kveld. Der må det helst bli norsk seier om de skal nå semifinalen. Sverige stiller uten sin målvakt Andreas Palicka og Felix Claar i den siste kampen i hovedrunden. De har testet positivt på viruset. (NTB)