url: 
https://www.nrk.no/sport/smittealarm-i-langrennsleiren-_-johaug-sier-hun-vil-vaere-_skikkelig-egoistisk_-1.15824997headline: 
Smittealarm i langrennsleiren – Johaug sier hun vil være «skikkelig egoistisk» – NRK Sport – Sportsnyheter, resultater og sendeplan
published_date
2022-01-24T13:15:43+01:00
ingress:
SEISER ALM (NRK): Det er bare tre dager til Therese Johaug og den norske langrennsleiren setter seg på flyet til OL i Beijing. Men frem til det skal de gjennom en reise til Norge fylt med risiko.
article:
SEISER ALM (NRK): Det er bare tre dager til Therese Johaug og den norske langrennsleiren setter seg på flyet til OL i Beijing. Men frem til det skal de gjennom en reise til Norge fylt med risiko.– Jeg må være vanvittig påpasselig med alt jeg gjør. Unngå folk og bruke munnbind, hansker, antibac, ta på minst mulig og rett og slett være skikkelig egoistisk, sier Therese Johaug få timer etter at herrenes sprintlandslagstrener Arild Monsen testet positivt for korona.
Hun kaller hjemturen fra høydeleiren i Seiser Alm – via München – til Gardermoen for et «kritisk punkt» før OL i Beijing.
– Det er klart at det er det mest kritiske punktet for oss, sier en samstemt Anne Kjersti Kalvå til NRK.
– På reisen hit så satt jeg med visir og dobbelt munnbind på flyet. Jeg gjør så godt jeg kan. Og så er det klart at det er rutefly, ikke charter. Men man må bare være så flink som mulig, sier Heidi Weng til NRK. 



REISER MED VISIR: Heidi Weng sverget til to munnbind og visir da hun dro på høydesamling til Italia. 
Foto: Terje Pedersen / NTB



– Vi har definert at både flyplasser og flyturer er de stedene det er størst risiko for å bli nærkontakt og smittet. Men det er langt å kjøre bil til Beijing ..., sier langrennssjef Espen Bjervig til NRK.




LANDSLAGSSJEF: Espen Bjervig. 
Foto: Terje Pedersen / NTB



Drar hjem via München
Espen Bjervig sier til NRK at reiseruten hjem fra Italia og videre til Beijing i Kina er som følger:

Langrennstroppen skal ta den første av to obligatoriske PCR-tester før avreise mandag eller tirsdag i italienske Seiser Alm.
Onsdag 26. januar avsluttes samlingen og de setter kursen mot München i Tyskland for å fly hjem til Oslo. Landslaget flyr rutefly til Gardermoen.
På Gardermoen må utøverne gjennomføre den siste obligatoriske PCR-testen for innreise til Norge og for å kunne dra videre til Kina. Landslaget vil benytte seg av en ekspresstest for å unngå de lange køene og unødvendig smitterisiko.

– Vi må bare være enda mer påpasselige. Du får ikke gjort annet enn å holde avstand, bruke masken og sprite hendene. Men vi må kutte ut å spise og drikke på flyet. Vi skal sprite setene, ikke ta av oss masken og bare sitte der rolig på flyet, sier Bjervig.












Utøvere definert som nærkontakter – Beijing-turen utsettes trolig 







– Vi er på oppløpet nå, og da må vi være vanvittig påpasselige de siste dagene, sier Johaug. 
Langrennsstjernen er tydelig på at de holdt god avstand til gutta under treningsleiren. Når hun returnerer til Norge vil hun tilbringe det siste døgnet med forloveden Nils Jakob Hoff. Flere landslagsløpere tilbringer den siste natten på hotell ved Gardermoen. 
– Han kommer til å ta to PCR-tester for å være på den sikre siden.
Kvelden 27. januar setter utøverne seg på flyet som skal ta dem til Beijing.
– Vi skal ikke sende noen til Kina med mindre man er 100 prosent sikker på at de er smittefrie ved avreise, sier Bjervig.25. januar
2022
kl.
13:23


Slik spilles 1. runde i fotball-NM
Norges Fotballforbund har satt opp kampene i 1. runde i fotball-NM for menn.
Kampene i 1. runde skal spilles innen helgen 19. og 20. mars. Slik ser oppsettet ut:
Tistedalen – Rakkestad, Borgen – Kråkerøy, Sarpsborg FK – Råde, Lisleby – Østsiden, Ås – Sprint/Jeløy, Holmlia – Drøbak-Frogn, Nesodden – Lommedalen, Manglerud Star – Oppsal, Kolbotn – Stovner, Årvoll – Follo, Rilindja – Heming, Gamle Oslo – Ready, Oslojuvelene – Grei, Kløfta – Lørenskog, Aurskog/Høland – Fu/Vo, Raumnes & Årnes – Skjetten, Eidsvold IF – Skedsmo, Furnes – Sander, Ottestad – Trysil, Nybergsund – Engerdal, Løten – Lillehammer, Kolbu/KK – Toten, Valdres – Gran, Reinsvoll – Faaberg, Modum – Hallingdal, Åskollen – Holmen, Drammen – Åssiden, Sande – Vestfossen, Re – Flint, Borre – Svelvik, Sandefjord BK – Teie, Gulset – Storm, Stathelle – Halsen, Hei – Urædd, Vigør – Express, Søgne – Donn, Mandalskameratene – Randesund, Klepp – Frøyland, Eiger – Varhaug, Riska – Hana, Vidar – Madla, Rosseland – Ålgård, Randaberg – Vardeneset, Åkra – Hinna, Kopervik – Stord, Austevoll – Bremnes, Sund – Os, Lyngbø – Frøya, Tertnes – Lysekloster, Osterøy – Gneist, Bergen Nord – Arna-Bjørnar, Loddefjord – Sandviken, NHHI – Askøy, Nordhordland – Voss, Stryn – Fjøra, Eid – Årdal, Måløy – Førde, Rollon – Larsnes/Gursken, Hovdebygda – Volda, Bergsøy – SIF/Hessa, Tomrefjord – Herd, Åndalsnes – Surnadal, Eide og Omegn – Sunndal, Malmefjorden – Dahle, Hitra – Melhus, Heimdal – Trygg/Lade, Kvik – Tynset, Buvik – Orkla, Sverresborg – NTNUI, Charlottenlund – Tiller, Svorkmo – KIL/Hemne, Rørvik – VUKU, Verdal – Steinkjer, Mosjøen – Namsos, Rana – Sandnessjøen, Fauske/Sprint – Bossmo & Yttern, Innstranda – Grand Bodø, Harstad – Saltdalkameratene, Sortland – Mjølner, Lofoten – Melbo, Ballstad – Skånland, Landsås – Finnsnes, Storelva – Ishavsbyen, Valhall – Krokelvdalen, Skarp – Skjervøy, Porsanger – Norild, Hammerfest – Sørøy Glimt, Bossekop – Kirkenes. (NTB)25. januar
2022
kl.
13:15


Bernal under intensivbehandling etter å ha krasjet i en buss
Sykkelstjernen Egan Bernal er operert for skader i ryggen, et kne, en legg og en punktert lunge etter å ha krasjet i en buss mandag, skriver BBC.
Ifølge den britiske kringkasteren kjørte Ineos-rytteren inn i en buss i høy fart. Han skal ha etterlatt en betydelig bulk bak på bussen.
Bernal trente hjemme i Colombia da ulykken skjedde. Han ble fraktet til sykehus av medlemmer av Ineos-laget, og han var ved bevissthet da han ankom sykehuset.
Sykehuset i Bogota uttaler at man vil følge med på Bernals utvikling over de neste 72 timene. Han er enn så lenge innlagt på sykehusets intensivavdeling.25. januar
2022
kl.
13:09


Stadig ingen koronatilfeller i Norges EM-tropp – fullt lag mot Sverige
Norge har fortsatt styrt unna koronavirus i troppen i håndball-EM foran kampen mot Sverige i kveld. Thomas Solstad er tilbake og klar for kamp.
Det opplyser trener Christian Berge på et pressemøte. Solstad er igjen klar for kamp etter at han måtte stå over kampen mot Spania med magetrøbbel.
– Alle er friske. Solstad skal inn i troppen igjen, så alle er klare for match, sier Berge.
Christoffer Rambo, Sander Drange Heieren, Simen Holand Pettersen og Endre Langaas står over. Langaas ble hentet inn i fall Solstad ikke ble kampklar.
Koronatilfellene har de siste dagene haglet i EM-troppene, men Norge har holdt seg unna smitte innad i laget.
Norge møter Sverige tirsdag kveld. Der må det helst bli norsk seier om de skal nå semifinalen. Sverige stiller uten sin målvakt Andreas Palicka og Felix Claar i den siste kampen i hovedrunden. De har testet positivt på viruset. (NTB)