url: 
https://www.nrk.no/sport/vinterstudio/?vis=folg-direkteheadline: 
Vinterstudio – NRK Sport
published_date
N/A
ingress:
Få med deg spenningen, stemningen og dramatikken i NRKs vinterstudio! Delta i vår sportsprat, få resultatene og siste nytt her.
article:
I går
2022
kl.
15:00


Graabak med etterlengtet triumf – Riiber nummer tre
Jørgen Graabak tok en etterlengtet verdenscupseier i kombinert i Seefeld søndag. Han spurtslo verdenscupleder Johannes Lamparter.
Jarl Magnus Riiber måtte gi slipp like før avslutningen. Trioen gikk nesten hele langrennet på 12,5 kilometer sammen og ristet av seg de resterende konkurrentene tidlig. Til slutt var Graabak sterkest i kamp mot Lamparter.
Dette er Graabaks første seier siden 2019.
Jarl Magnus Riiber har slitt med en ryggskade de siste ukene og var derfor godt fornøyd med tredjeplassen i Seefeld.
– Det er de to beste langrennsløperne i feltet per dags dato. Det skulle bare mangle at de var bedre enn meg med tanke på løypa her og at vi går lengre enn vi vanlig. Det er en bra prestasjon med tanke på det som kommer, sier Riiber og sikter på OL.I går
2022
kl.
15:00


Graabak rykker
Jørgen Graabak prøver seg på et rykk i bakken. Holder det helt inn?I går
2022
kl.
14:59


Riiber slipper
Storfavoritt Jarl Magnus Riiber sliter tungt nå. Det blir mange meter!I går
2022
kl.
14:58


Er Lamparter sliten? 
– Lamparter begynner å bli litt vel ustabil i gåingen her, sier Bjørn.I går
2022
kl.
14:55


2,5 kilometer gjenstår
Nå skal det snart avgjøres! Det står mellom Riiber, Graabak og Lamparter.I går
2022
kl.
14:51


Trio i tet
De var først seks. Nå er det bare tre igjen i tet. Riiber og Graabak går billig, men Lamparter ser også sterk ut.I går
2022
kl.
14:48


Stekende sol
Det blåser friskt i Seefeld, men sola steker likevel godt i løypa. 
– De kunne nesten gått i shorts her, sier Bjørn.I går
2022
kl.
14:45


Graabak og Riiber ser pigge ut
De to norske i tet ser ut til å ha god kontroll på konkurrentene. 
– Dette ser lyst ut. Det er bare Lamparter som kan true Graabak og Riiber, sier Torgeir Bjørn.I går
2022
kl.
14:42


Weber slipper tetgruppa
Det er ikke bare Geiger som sliter av tyskerne. Weber, som var i tetgruppa de første kilometerne, er nå 16 sekunder bak teten.I går
2022
kl.
14:40


Geiger sliter
Tyske Vinzenz Geiger har fått det tøft. Han er 27.8 sekunder bak Graabak og co. ved passering 3,7 kilometer.I går
2022
kl.
14:36


Graabak drar fem mann
Jarl Magnus Riiber henger lekende lett med og bruker få krefter. Det er Graabak som går i tet og drar feltet.I går
2022
kl.
14:34


Seks mann i tetgruppa
Graabak og Weber er allerede hentet inn av Riiber, Lamparter, Ilves og Rehrl.I går
2022
kl.
14:28


Nå skal Seefeld-trippelen avgjøres
Jørgen Graabak går ut først, men bak ham lurer lagkompis Jarl Magnus Riiber.I går
2022
kl.
12:51


Hopprennet avlyst 
Det blåser så mye i Seefeld at det ikke er mulig å gjennomføre hoppkonkurransen. Dermed brukes resultatene fra gårsdagens prøveomgang til langrennsdelen.
Det gir Jarl Magnus Riiber et godt utgangspunkt. Han ble nummer fire i lørdagens provisoriske omgang, og det betyr at han starter langrennet seks sekunder bak landsmannen Jørgen Graabak.I går
2022
kl.
12:44


Mye vind i Seefeld
Det blåser friskt i Seefeld-bakken i dag også. Forhåpentligvis blir ikke konkurransen like dramatisk som i går.I går
2022
kl.
12:31


Seefeld-trippelen skal avsluttes
Hopprennet starter klokken 12:35. Spørsmålet er og Jarl Magnus Riiber kan slå tilbake etter gårsdagens hoppdrama. 
Det gikk nesten galt da nordmannen satte utfor i Seefeld, og gjennomføringen av rennet fikk mye kritikk. Etter langrennet endte han på en 10. plass.I går
2022
kl.
11:53


Norsk EM-gull på blandet stafett
Norge tok gull i EM i skiskyting på blandet stafett. Norge og Tyskland dominerte stafetten fra start til slutt, men på siste etappe sikret Ragnhild Femsteinevik seieren. 
Sveits tok bronse nesten fem minutter bak Norge og Tyskland. 
Norges lag bestod av Erlend Bjøntegaard, Johannes Dale, Jenny Enodd og Ragnhild Femsteinevik.I går
2022
kl.
11:20


Dahl tok seieren i Marcialonga
Svenske Ida Dahl gikk helt til topps i Marcialonga etter et sterkt rykk i bakkene på den siste kilometeren.
Dahl og Astrid Øyre Slind kjempet lenge om seieren, men så satte svensken inn et rykk som Øyre Slind ikke klarte å følge. Øyre Slind ble dermed nummer to.
Dahl tok sin tredje seier for sesongen. Lina Korsgren ble nummer tre.I går
2022
kl.
11:15


Mot svensk seier
Dahl rykker fra, og Astrid Øyre Slind klarer ikke å henge med! Dette kan fort være avgjørelsen. 
– Jeg tror dessverre dette var game over for Astrid, sier NRKs ekspert Christoffer CallesenI går
2022
kl.
11:10


Kan bli norsk seier
2 kilometer til mål, og de går inn i de avgjørende bakkene inn mot oppløpet. 
Ida Dahl leder an, men Astrid Øyre Slind har en plan om å rykke kilometeren før mål.I går
2022
kl.
11:05


Tett duell for kvinnene
Ida Dahl og Astrid Øyre Slind har rykket avgårde fra resten av feltet, og skal konkurrere om seieren her.
Det nærmer seg den siste bakken nå.I går
2022
kl.
10:54


Russer med maktdemonstrasjon i Marcialonga
Ermil Vokuev gikk inn til en overlegen seier i Marcialonga søndag formiddag. Russeren forbløffet både ekspertene og motstanderne da han rykket tidlig.
Marcialonga pleier vanligvis å bli avgjort mot slutten, men Vokuev gikk alene i tet nesten gjennom hele løpet. I mål var han hele 45 sekunder foran Maxim Vylegzjanin og Kasper Stadaas, på henholdsvis andre- og tredjeplass.
– For en bragd han har levert, utbrøt NRKs kommentator Ole Kristian Stoltenberg da staket seg mot mål.I går
2022
kl.
10:46


Går mot russisk seier
Det skal mye til for at det ikke blir seier til Ermil Vokuev i Italia.
– To minutter klarer de ikke å hente, slår Torgeir Bjørn fast.
Selv om kampen om seieren ser ut til å være kjørt for nordmennene, kan det fortsatt bli pallplass.I går
2022
kl.
10:19


Vokuev leder med over to minutter
Ermil Vokuev viser muskler i Marcialonga. Det gjestår drøye 10 kilometer og russeren leder med 2 minutter og 20 sekunder. Tord Asle Gjerdalen ligger i tet i gruppen som jager bak.I går
2022
kl.
09:16


Vokuev ser sterk ut
Russiske Ermil Vokuev forbløffer ekspertene i Italia.
– Oi, oi, oi! Luka er nå på 1.46 minutter, utbryter ekspert Torgeir Bjørn når han ser avstanden mellom Vokuev og gruppa som følger bak.
Vanligvis avgjøres Marcialonga mot slutten, men dette kan faktisk holde helt inn.
Oppdatering: Kort tid etter at denne meldingen ble publisert økte forspranget til to minutter.I går
2022
kl.
09:03


Samlet felt med flere norske
Astrid Øyre Slind og Anikken Gjerde Alnæs ser ut til å ha full kontroll i tetgruppa, som består av 11 løpere.I går
2022
kl.
08:55


Vokuev leder med over ett minutt
– Ermil Vokuev har fått en solid luke her, konstaterer NRKs langrennsekspert, Torgeir Bjørn. 
Det er fortsatt langt igjen, men kan det holde helt inn?I går
2022
kl.
08:49


Full forvirring rundt Northug
Lørdag ble det meldt at Petter Northug starter i elitefeltet i Marcialonga, men nå er det klart at han likevel må gå sammen med «mosjonistene». Northug har startnummer 300.I går
2022
kl.
08:40


Øyre Slind med i tetgruppa
Astrid Øyre Slind ligger godt plassert i tetgruppen, som består av ti løpere.I går
2022
kl.
08:29


Vokuev har fått luke
Den russiske langløpsstjernen Ermil Vokuev leder med 17 sekunder til Paus og Johansson. Morten Eide Pedersen befinner seg i samme gruppe som Paus og Johansson - 21 sekunder bak lederen.I går
2022
kl.
08:09


Kvinnene i gang med sitt løp
Svenskene Ida Dahl, Britta Johansson Norgren og Lina Korsgren har etter jul tatt alle seirene i Ski Classics, og er derfor store favoritter i Marcialonga. 
– Det blir morsomt. Det kommer til å bli veldig hardt, men det blir bra, sier Dahl til NRK rett før løpet.I går
2022
kl.
08:05


Løpet er i gang
Herrene har tatt sine første stavtak i Italia. Hva kan Tord Asle Gjerdalen få til i dag? Han har vunnet Marcialonga tre ganger tidligere. Og ikke minst: Hva kan Petter Northug utrette mot Ski Classics-kanonene?Lørdag
2022
kl.
21:45


Klart for Marcialonga
Ski Classics held fram søndag med Marcialonga, 70 km frå Moena til Cavalese. På vegen går det gjennom 13 småbyar.
Løpet blei første gong gått i 1971, og skulle vere Sør-Europas svar på Vasaloppet. I dag er det eitt av dei største høgdepunkta i Ski Classics.Lørdag
2022
kl.
14:39


Dramatisk for Riiber - nesten tatt av vinden
Jarl Magnus Riiber får store problemer i Seefeld-vinden og er nær ved å bli blåst over ende i lufta. Han henter seg imidlertid inn og lander på beina.
- Der holdt OL og Riiber på å ryke, utrbryter NRK-kommentator Christian Nilssen på direkten.
- Her spiller de hasard med Jarl Magnus Riiber.Lørdag
2022
kl.
14:25


Her blir den japanske treneren tatt av et lite snøskred ved hoppbakken
Mens løperne ventet på at juryen skulle avgjøre om hoppdelen i lørdagens kombinertrenn i Seefeld kunne fortsette, gikk et lite snøskred ved siden av hoppbakken.
TV-bildene viste at en person i det japanske støtteapparatet ble dratt med ned skråningen. Mannen kom seg derimot opp igjen, og han framsto som uskadd.Lørdag
2022
kl.
13:36


Oppgitt Andersen
Espen Andersen får ikke fart ut i svevet og lander allerede på 92 meter. Han er tydelig misfornøyd på sletta. Andersen går inn på en foreløpig 16. plass.
– Det er et sykt værutsatt sted å hoppe på ski. Kanskje man kan finne et annet sted å arrangere skirenn i stedet?, sier en oppgitt Andersen til NRK etter hoppet.Lørdag
2022
kl.
13:31


Skoglund trøblet i vinden
Andreas Skoglund ligger på en foreløpig 9. plass etter et hopp på 101 meter. Han sier til NRK at han syntes det var utfordrene å hoppe i den sterke vinden. 
– Det er greit med varierende forhold, men begge skiene mine slipper litt på grunn av forholdene. Det er vanskelig å gjøre noe med, sier han.Lørdag
2022
kl.
13:21


Seidl tar ledelsen
Mario Seidl fra Østerrike får virkelig luft under skiene og lander på 107 meter. Han går inn på en foreløpig førsteplass og er hele 42 sekunder foran nestemann, Raffaele Buzzi.Lørdag
2022
kl.
13:10


Bjørnstad på foreløpig tredjeplass
Espen Bjørnstad lander på 101.5 meter og tar en foreløpig tredjeplass.Lørdag
2022
kl.
13:04


Tar Riiber en ny seier? 
Jarl Magnus Riiber gikk inn til en klar seier i det første av tre renn i Seefeld-trippelen i kombinert fredag. Klokken 13.00 starter del to av rennet med hoppkonkurransen i Seefeld. Klarer han å følge opp gårsdagen?