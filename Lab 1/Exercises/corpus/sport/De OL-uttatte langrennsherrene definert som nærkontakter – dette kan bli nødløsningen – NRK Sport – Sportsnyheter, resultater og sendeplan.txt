url: 
https://www.nrk.no/sport/alle-norske-herrelangrennslopere-definert-som-naerkontakter-1.15825889headline: 
De OL-uttatte langrennsherrene definert som nærkontakter – dette kan bli nødløsningen – NRK Sport – Sportsnyheter, resultater og sendeplan
published_date
2022-01-25T10:54:18+01:00
ingress:
De norske herrelangrennsløperne er definert som nærkontakter av landslagstrener Arild Monsen. Nå utsettes OL-reisen. Det gjør at Olympiatoppen både ser på en mulig plan B og C.
article:
De norske herrelangrennsløperne er definert som nærkontakter av landslagstrener Arild Monsen. Nå utsettes OL-reisen. Det gjør at Olympiatoppen både ser på en mulig plan B og C.– Det er klart det er en uggen situasjon å være i, sier Hans Christer Holund til NRK.
Den OL-uttatte landslagsstjernen møter NRK i løypene i Seiers Alm. Han er naturlig nok spent på tirsdagens PCR-svar.
– Det blir spennende. Det som er rart med dette er at folk som føler seg helt frisk, kan være syk. Det er spesielt. Jeg føler meg hundre prosent frisk, men man kan aldri si aldri.
De norske utøverne er definert som nærkontakter etter at landslagstrener Arild Monsen mandag testet positivt for korona. Det bekreftet Skiforbundet i en pressemelding tirsdag formiddag.
– Dårlig timing
Det betyr at avreisen til Beijing for de mannlige OL-uttatte langrennsløperne utsettes i fire dager fra 27. til 31. januar. Da er det fem dager til første langrennsøvelse i OL.
– I praksis innebærer dette man må følge italienske retningslinjer som gjør at man må i karantene, og den har varighet på fem dager. Vi må derfor utsette avreise til OL til 31, sier langrennssjef Espen Bjervig til NRK.
– Hvor alvorlig er dette? 
– Det er dårlig timing, for så vidt. Men jeg vil ikke konkludere med hvordan situasjonen er før vi har fått svar på PCR-testene, svarer Bjervig.
Mandag kveld gjennomførte utøverne en PCR-test på hotellet i Seiser Alm, hvor den norske langrennseliten nå befinner seg på samling. Svaret ventes å komme i løpet av dagen. 
– Nå venter vi på PCR-prøvene og vi vil komme med informasjon når vi har fått svar på de, sier langrennsjefen.




SPENT: Hans Christer Holund venter sammen med resten av langrennslandslaget på dagens PCR-svar. 
Foto: Mikal Aaserud / NRK



Pekt ut mulig reisedato
Tirsdagens planlagte digitale pressetreff med herreløperne er også avlyst. Det er foreløpig ikke avklart om også kvinneløperne må utsette sin reise.
Kommunikasjonsansvarlig i Olympiatoppen, Halvor Lea, sier følgende om potensielle avreisedatoer til NRK.
– Vi har et fly 31. januar. Det er neste mulighet. Så må man vurdere ytterligere senere, og se på hva som dukker opp av muligheter. Vi må nå begynne å se på plan B og C, men det har vi ikke klart på nåværende tidspunkt.
– Curlinglandslaget skal vel ned 4. februar, så der er det en mulighet. Men klokka går og på et eller annet tidspunkt blir det for sent, fortsetter Lea.












Smittealarm i langrennsleiren – Johaug sier hun vil være «skikkelig egoistisk»







Helomvending
Monsen reiste hjem fra samlingen i Italia søndag og testet positivt på koronaviruset på en hurtigtest ved ankomst på Gardermoen. Også PCR-prøven var positiv.
Etter planen skulle samlingen avsluttes torsdag 27. januar og langrennstroppen sette kursen mot München i Tyskland for å fly hjem til Oslo. 
På Gardermoen må utøverne gjennomføre den siste obligatoriske PCR-testen for innreise til Norge og for å kunne dra videre til Kina. Landslaget vil benytte seg av en ekspresstest for å unngå de lange køene og unødvendig smitterisiko.




LANDSLAGSTRENER: Arild Monsen. 
Foto: Terje Pedersen / NTB25. januar
2022
kl.
13:23


Slik spilles 1. runde i fotball-NM
Norges Fotballforbund har satt opp kampene i 1. runde i fotball-NM for menn.
Kampene i 1. runde skal spilles innen helgen 19. og 20. mars. Slik ser oppsettet ut:
Tistedalen – Rakkestad, Borgen – Kråkerøy, Sarpsborg FK – Råde, Lisleby – Østsiden, Ås – Sprint/Jeløy, Holmlia – Drøbak-Frogn, Nesodden – Lommedalen, Manglerud Star – Oppsal, Kolbotn – Stovner, Årvoll – Follo, Rilindja – Heming, Gamle Oslo – Ready, Oslojuvelene – Grei, Kløfta – Lørenskog, Aurskog/Høland – Fu/Vo, Raumnes & Årnes – Skjetten, Eidsvold IF – Skedsmo, Furnes – Sander, Ottestad – Trysil, Nybergsund – Engerdal, Løten – Lillehammer, Kolbu/KK – Toten, Valdres – Gran, Reinsvoll – Faaberg, Modum – Hallingdal, Åskollen – Holmen, Drammen – Åssiden, Sande – Vestfossen, Re – Flint, Borre – Svelvik, Sandefjord BK – Teie, Gulset – Storm, Stathelle – Halsen, Hei – Urædd, Vigør – Express, Søgne – Donn, Mandalskameratene – Randesund, Klepp – Frøyland, Eiger – Varhaug, Riska – Hana, Vidar – Madla, Rosseland – Ålgård, Randaberg – Vardeneset, Åkra – Hinna, Kopervik – Stord, Austevoll – Bremnes, Sund – Os, Lyngbø – Frøya, Tertnes – Lysekloster, Osterøy – Gneist, Bergen Nord – Arna-Bjørnar, Loddefjord – Sandviken, NHHI – Askøy, Nordhordland – Voss, Stryn – Fjøra, Eid – Årdal, Måløy – Førde, Rollon – Larsnes/Gursken, Hovdebygda – Volda, Bergsøy – SIF/Hessa, Tomrefjord – Herd, Åndalsnes – Surnadal, Eide og Omegn – Sunndal, Malmefjorden – Dahle, Hitra – Melhus, Heimdal – Trygg/Lade, Kvik – Tynset, Buvik – Orkla, Sverresborg – NTNUI, Charlottenlund – Tiller, Svorkmo – KIL/Hemne, Rørvik – VUKU, Verdal – Steinkjer, Mosjøen – Namsos, Rana – Sandnessjøen, Fauske/Sprint – Bossmo & Yttern, Innstranda – Grand Bodø, Harstad – Saltdalkameratene, Sortland – Mjølner, Lofoten – Melbo, Ballstad – Skånland, Landsås – Finnsnes, Storelva – Ishavsbyen, Valhall – Krokelvdalen, Skarp – Skjervøy, Porsanger – Norild, Hammerfest – Sørøy Glimt, Bossekop – Kirkenes. (NTB)25. januar
2022
kl.
13:15


Bernal under intensivbehandling etter å ha krasjet i en buss
Sykkelstjernen Egan Bernal er operert for skader i ryggen, et kne, en legg og en punktert lunge etter å ha krasjet i en buss mandag, skriver BBC.
Ifølge den britiske kringkasteren kjørte Ineos-rytteren inn i en buss i høy fart. Han skal ha etterlatt en betydelig bulk bak på bussen.
Bernal trente hjemme i Colombia da ulykken skjedde. Han ble fraktet til sykehus av medlemmer av Ineos-laget, og han var ved bevissthet da han ankom sykehuset.
Sykehuset i Bogota uttaler at man vil følge med på Bernals utvikling over de neste 72 timene. Han er enn så lenge innlagt på sykehusets intensivavdeling.25. januar
2022
kl.
13:09


Stadig ingen koronatilfeller i Norges EM-tropp – fullt lag mot Sverige
Norge har fortsatt styrt unna koronavirus i troppen i håndball-EM foran kampen mot Sverige i kveld. Thomas Solstad er tilbake og klar for kamp.
Det opplyser trener Christian Berge på et pressemøte. Solstad er igjen klar for kamp etter at han måtte stå over kampen mot Spania med magetrøbbel.
– Alle er friske. Solstad skal inn i troppen igjen, så alle er klare for match, sier Berge.
Christoffer Rambo, Sander Drange Heieren, Simen Holand Pettersen og Endre Langaas står over. Langaas ble hentet inn i fall Solstad ikke ble kampklar.
Koronatilfellene har de siste dagene haglet i EM-troppene, men Norge har holdt seg unna smitte innad i laget.
Norge møter Sverige tirsdag kveld. Der må det helst bli norsk seier om de skal nå semifinalen. Sverige stiller uten sin målvakt Andreas Palicka og Felix Claar i den siste kampen i hovedrunden. De har testet positivt på viruset. (NTB)