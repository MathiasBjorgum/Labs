url: 
https://www.nrk.no/kultur/spotify-med-nye-tiltak-etter-kritikk-om-feilinformasjon-1.15834339headline: 
Spotify med nye tiltak etter kritikk om feilinformasjon – NRK Kultur og underholdning
published_date
2022-01-30T22:16:26+01:00
ingress:
En rekke artister har kritisert det svenske strømmeselskapet. Nå setter Spotify inn tiltak for å hindre spredning av desinformasjon om koronaviruset.
article:
En rekke artister har kritisert det svenske strømmeselskapet. Nå setter Spotify inn tiltak for å hindre spredning av desinformasjon om koronaviruset.Flere kjente artister har boikottet Spotify i protest mot det de mener er spredning av løgner om koronaviruset på strømmetjenesten.
Neil Young krevde nylig at Spotify måtte fjerne podkastene til Joe Rogan. Rogan skal har spredt vaksineskepsis og kommet med feilinformasjon om vaksiner i podkasten han lager eksklusivt for Spotify. Da Spotify ikke gjorde det, fjernet Young sin musikk fra strømmetjenesten.
Young fikk følge av blant andre Joni Mitchell som også fjernet sine album fra strømmetjenesten.
Tidligere i år undertegnet 270 personer fra akademia og helsevesenet et brev der de ba Spotify innføre klare retningslinjer for å hindre feilinformasjon. De mente episoden der lege Robert Malone var gjest, formidlet konspirasjonsteorier, og var til fare for folkehelsen. 
Vil lansere egen faktaside
– På bakgrunn av de tilbakemeldingene vi har fått de siste ukene er det tydelig at vi har en forpliktelse til å gjøre mer for å fremskaffe balansert og allment akseptert informasjon fra medisinsk og vitenskapelig hold som kan lede oss i disse ualminnelige tider. Det skriver grunnleggeren av Spotify, Daniel Ek i en pressemelding.




Spotifys grunnlegger Daniel Ek.
Foto: Shannon Stapleton / Reuters


Ek sier at selskapet i løpet av de neste dagene vil lansere en egen faktaside som inneholder oppdatert og verifisert informasjon om covid-19. Samtidig sier han at selskapet ikke skal sensurerer innhold, men sørge for at det er regler på plass og at det får konsekvenser hvis de blir brutt.
Det skal også innføres et «koronasenter» på linje med det Facebook og Instagram har. Der skal Spotifys lyttere skal få tilbud om informasjon om viruset.I går
2022
kl.
22:10


Spotify setter inn tiltak mot desinformasjon
Det svenske strømmeselskapet Spotify setter inn tiltak for å hindre spredning av desinformasjon om koronaviruset, melder nyhetsbyrået AFP. Det skjer etter kritikk fra en rekke artister.
Deriblant Neil Young, som trakk all musikken sin fra plattformen, fordi selskapet nektet å fjerne en populær podkast, som sprer desinformasjon om vaksiner.
Spotify-direktør Daniel Ek sier i en uttalelse at selskapet i løpet av de neste dagene vil lansere en egen faktaside som inneholder oppdatert og verifisert informasjon om covid-19.I går
2022
kl.
10:10


Forsøker å stoppe Skåbers stykke
Linn Skåber sitt stykke «Mens vi ventar på no' Godt» har fått klagar frå dei etterlatne til den avdøde forfattaren Samuel Beckett.I går
2022
kl.
10:06


Har noen fantastiske enkeltepisoder
«Ida tar ansvar» framstår som en serie hvor det i alle ledd er talentfulle folk som verker etter å vise frem hva de kan – og det gir masse energi inn i de korte 20 minutters episodene, skriver NRKs kritiker, og gir serien terningkast fem.