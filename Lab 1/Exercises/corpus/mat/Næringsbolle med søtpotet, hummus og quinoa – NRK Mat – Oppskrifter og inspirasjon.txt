url: 
https://www.nrk.no/mat/naeringsbolle-med-sotpotet_-hummus-og-quinoa-1.15443092headline: 
Næringsbolle med søtpotet, hummus og quinoa – NRK Mat – Oppskrifter og inspirasjon
published_date
N/A
ingress:
Plantebaserte «næringsboller» florerer i sosiale medier om dagen. Charlotte Nilsens oppskrift med søtpotet og hummus er en klassisk kombo.
article:
Kok quinoa i ca. 15 min på middels-lav temperatur med lokk på. Huskeregel: kok alltid 1 del quinoa med 2 deler vann.
Kutt søtpotet i medium store terninger og spre på en bakeplate med bakepapir. Ha litt rapsolje jevnt over, og dryss salt og pepper på. Ha så over alt av krydder, og miks godt sammen med hendene. Stek på 225 grader over-og undervarme i 20-25 min.
Lag hummusen. Start med å skylle kikerter, og ha i en kjele med vann og bakepulver. Gi et oppkok i 5-10 min. Dette gjør kikertene myke, og gir en mer kremete hummusdip. Ha så alle ingrediensene til hummusen i en foodprosessor og kjør godt til du har en jevn tekstur. Tilsett litt mer olje/vann om den blir for tykk.
Skyll spinaten godt. Skyll og skjær vårløk i skiver. Rens granateplet, og kutt mango i terninger. Skyll agurk og squash, og skjær begge deler i lange skivede strimler med en ostehøvel. Deretter skjærer du squash i tynne «spagettistrimler». Kutt avokado i terninger, og skyll koriander.
Dander bowlen slik du vil ha den, og topp med chiliflakes og hampefrø!