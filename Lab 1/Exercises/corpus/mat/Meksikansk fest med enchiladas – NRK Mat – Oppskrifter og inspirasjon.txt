url: 
https://www.nrk.no/mat/meksikansk-fest-med-enchiladas-1.15814506headline: 
Meksikansk fest med enchiladas – NRK Mat – Oppskrifter og inspirasjon
published_date
N/A
ingress:
Varier fredagstacoen og lag en langsom søndags-enchilada fra bunnen i autentisk meksikansk stil. Enchilada er en fylt maistortilla med chilisauser og tilbehør, og den er mye mildere enn du tror.
article:
Kylling
Ha kyllingbryst, hvitløkfedd, en halv løk, laurbærblad, kanelstang og salt i en kjele.  Tilsett vann slik at det dekker kjøttet. La kjøttet småkoke til det er mørt på middels varme i ca. 35 minutter.  Avkjøl litt og riv kyllingen. Spar kyllingbuljongen til chilisausen.
Chilisaus
Ta frøene ut av chiliene. Legg dem så uten frø i en kjele med vann som dekker og kok myke på middels varme, cirka 15 minutter.  Bland den kokte chilien sammen med hvitløkfedd, løk, oregano og en klype salt.  Tilsett kyllingbuljong og bland til du har en jevn saus. Tilsett mer chilikraft om nødvendig.  Ha chilisausen gjennom en sil. Varm 2 ts olivenolje i en stekepanne og tilsett sausen. Senk varmen og la det småkoke i cirka 10 minutter.
Tortilla
Det er viktig å bruke riktig maismel for å få den rette konsistensen på tortillaen.
Bland mel, olivenolje og en klype salt i en bolle.  Tilsett varmt vann og elt med hendene til du har en myk og jevn deigball. Deigen skal verken være tørr eller klissete. Form en liten ball på størrelse med en golfball.  Bruk en tortillapresse, to skjærebrett eller en tung bolle, plasser deigkulen mellom to stødige plastark og press lett (du kan bruke en solid frysepose eller lignende, men ikke plastfolie). Snu deigen og press fra den andre siden. Deigen skal være flat og rund.
Stek tortillaen i en tørr stekepanne på den ene siden i ca. 30–40 sekunder. Snu tortillaen og stek i ca. 40–45 sekunder til den blir brun. Tortillaen skal være glatt og fin i kanten. Tilsett litt vann i deigen hvis den sprekker under stekingen.  Ha så 2 ss olivenolje i en stekepanne på middels varme. Stek tortillaen i cirka 20 sekunder på begge sider og dypp den i sausen.
 Legg kyllingen i midten av tortillaen og brett. Hell over saus. Dryss enchiladaene med rømme, løkringer, ost og salat/koriander.Tilbehør til enchiladas kan være kylling, løk, hvit rømmesaus, ost og koriander
Foto: FRA «HYGGE I STRÖMSÖ» / SVT




Sausen holder seg en uke i kjøleskapet.
Chili og maismelet (Masa harina) finner du i etniske butikker eller handler på nett.
Det finnes godt over 100 forskjellige typer chili med ulik styrke i det meksikanske kjøkkenet. Normalt er rettene i Mexico ikke særlig sterke.