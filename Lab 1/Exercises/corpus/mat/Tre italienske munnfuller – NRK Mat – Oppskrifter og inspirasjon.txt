url: 
https://www.nrk.no/mat/tre-italienske-munnfuller-1.14526487headline: 
Tre italienske munnfuller – NRK Mat – Oppskrifter og inspirasjon
published_date
N/A
ingress:
Her får du kjendiskokken Gino D'Acampos utgave av cicchetti, som er små italienske munnfuller med godt pålegg. En med reker og chilimajones, en med nduja og parmaskinke og en med tomater og basilikum.
article:
Stekte kongereker med chilimajones
Drypp olivenolje på brødskivene, og stek dem på en grillpanne. Gni dem på den ene siden med rå hvitløk når de er stekt gylne på begge sider.
Press litt sitronsaft og dryss litt salt over de rå rekene. Legg dem på en varm grillpanne og stek dem i omtrent to minutter på hver side, til det rå kjøttet har endret seg fra grått til lyserødt og rekene har fått noen lett brune flekker.
Mens rekene stekes blandes majones og chilipulver. Bland inn 1 1/2 spiseskje sitronsaft. Smør chilimajonesen på brødet og legg på stekte reker.
Klassisk tomat- og basilikumbruschetta
Drypp olivenolje over brødskivene, og stek dem gylne på begge sider i en grillpanne. Gni dem på den ene siden med rå hvitløk.
Skjær tomatene i to eller fire, avhengig av størrelsen. Ha tomatene i en bolle sammen med basilikumblader, som så vidt er revet i biter. Ha på skikkelig god olivenolje. Smak til med salt og pepper.
Legg tomat- og basilikumblandingen på skivene og server med en gang.
Parmaskinke og nduja
Ha olivenolje på skivene, og stek dem på begge sider på grillpanne. De er ferdige når de er gylne.
Smør på nduja* på hver skive og legg over en god skive parmaskinke. Avslutt med noen dråper honning og grovhakkede pistasjnøtter.*Hva er nduja?

Nduja er en smørbar spekepølse fra Sør-Italia. Den lages med svinekjøtt, urter og chili. Nduja kan brukes til pizza, på ristet brød eller til pasta. Når den varmes smelter den nesten.
Nduja kan kjøpes på nettet hvis du ikke finner den i en matbutikk i nærheten.