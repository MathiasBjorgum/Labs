url: 
https://www.nrk.no/nordland/la-sjokabel-pa-rekordtid-_-800-isolerte-i-beisfjord-fikk-tilbake-strommen-1.15823887headline: 
La sjøkabel på rekordtid – 800 isolerte i Beisfjord fikk tilbake strømmen – NRK Nordland
published_date
2022-01-23T17:26:29+01:00
ingress:
800 mennesker ble uten strøm og kommer seg ingen steder etter det voldsomme snøskredet som gikk fredag. Da bestemte nettselskapet seg for å sette ny rekord i å legge sjøkabel.
article:
800 mennesker ble uten strøm og kommer seg ingen steder etter det voldsomme snøskredet som gikk fredag. Da bestemte nettselskapet seg for å sette ny rekord i å legge sjøkabel.Tidlig fredag morgen gikk skredet og tok med seg både veien til Beisfjord – og en del av høyspentlinja.
Skredet gikk fredag morgen og er anslått til å være 300 meter bredt og 4 meter høyt.
Dermed ble det helt mørkt i bygda, som ligger, innerst i Beisfjorden 15 kilometer sør for kommunesenteret Narvik.
Og med fare for flere ras visste kraftselskapet at det ville ta mange dager før veien ville åpne, og de eventuelt kunne reparere skadene på linja.




NYTT SKRED? Skredområdet fotografert av Narvik Havn i dag, søndag. Her ser det ut som det har gått et nytt skred med jord over snøskredet. 
Foto: Narvik Havn



De bestemte de seg for å gjøre det «umulige». De ville forsøke å få lagt en undersjøisk kabel fra fastlandssida og inn til Beisfjord fortere enn fort.
Det hasta nemlig veldig – da et nytt uvær var på tur.
3,3 kilometer lang kabel
Lørdag kveld kunne Hålogaland kraft Nett sende denne meldinga ut:
«Nå kan alle dere i Beisfjord slå på lyset igjen. Og lage mat på normalt vis. Og ikke minst ha et oppvarmet hus å stå opp til i morgen.»
– Jeg er søkkimponert og er veldig stolt over at jeg har så dyktige kolleger, sier administrerende direktør Ida Texmo Prytz i Hålogaland Kraft Nett.
Hennes folk har stått på dag og natt siden skredet tok strømmen til bygda med 800 mennesker fredag morgen.




Sjøkabelen strekkes opp skråninga på et trygt sted utenfor raset. 
Foto: Ballangen Sjøfarm



Dermed greide de på rekordtid var å få lagt vel 3,3 kilometer med sjøkabel fra Narvik-sida og inn fjorden til Beisfjord. I tillegg er det lagt en god del kabel på landsida.
– Så fikk vi satt på spenning på begge sider. Vi vet at det har vært opp mot 80 personer totalt som har vært med for å få dette til. Det er folk fra vårt eget selskap, nettselskapet, andre konsernselskap og mange andre bidragsytere.
Prytz berømmer lokalbefolkninga i Beisfjord.
– Det er så mange som har vært i sving or å få det til. Vi har jobba «nonstop», dag og natt. mange kan hvile velfortjent i dag.
Er det et vanskelig arbeid å legge en sånn sjøkabel? 




HLK Nett-montør Tommy Johansen var med på å legge sjøkabelen. Foto: Ballangen Sjøfarm
Foto: Ballangen Sjøfarm



– Vi visste jo hvordan vi skulle gjøre det. Men det er mye logistikk som skal gå i hop. Vi har jo lagt kabelen til havs. Det er liten tvil om at vi har satt ny rekord både i å legge den ut og sette spenning den, er det vel liten tvil om.
Normalt kunne en sånn jobb tatt flere uker, ifølge Prytz. utstyr skal bestilles og ressurser skal på plass. Men her stilte alle opp.
Ballangen Sjøfarm hadde en båt de kunne låne under arbeidet. Og Ballangen energi hadde en sjøkabel som var egna, liggende.












700 mennesker innesperret og uten strøm: – Folk er redde







Skal bli permanent
– Det har vært en slags dugnad for å få dette til. Alle har trødd til. Narvik kommune, lokalbefolkninga og våre folk. Strøm er kjempeviktig for folk. Det å ha lys og varme i husene. Og hadde vi ikke fått det til i går, da kunne de blitt uten strøm ei stund.
Sjøkabelen som nå er lagt til Beisfjord på rekordtid skal bli permanent.
– Dette er et område som er rasutsatt, og med en sjøkabel blir strømforsyninga mer skjerma enn med dagens linjenett.
Stiller opp med båt
Narvik kommune har fått hjelp fra Forsvaret som stiller opp med båt som skal gå i skytteltrafikk mellom Narvik og Beisfjord fra mandag klokka 13. 
I tillegg venter Narvik kommune på klarsignal fra NVE om at de kan gå i gang med å rydde vegen etter rasene. 












Bygd isolert etter snøskred – Strømlinjen kuttet







Det har også blitt fraktet ut mat til de skredisolerte i bygda. 
– Vi følte jo at vi måtte gjøre noe siden de kunne bli innesperret fra fredag og helt til onsdag. Det er jo barnefamilier også der inne, sier kjøpmann Harald Anthonsen på Rema på Ankenes.




– Jeg tror at i løpet av fredag og lørdag så pakket og leverte vi ut matvarer til over 100 familier i Beisfjord, mellom 500 og 800 poser, sier kjøpmann Harald Anthonsen på Rema på Ankenes.
Foto: Jostein Egset / Norsk Folkehjelp



Norsk Folkehjelp stilte med båter. Antonsen tok kontakt med den lokale beredskapslederen og tilbød seg å pakke og sende matvarer innover med båt.
– Vi pakka ned varene i poser, skrev på navn, telefonnummer og adresse og hvor mange poser hver mottaker hadde, stripset igjen posene og så var det bare inn i varebilen og ned til sjøen hvor båten ventet.












Bygd isolert etter snøskred – Strømlinjen kuttet







Det var bleier, barnemat og pølser og brød, ettersom de var uten strøm helt til lørdag kveld. I tillegg sendte vi mye batterier, telys, stearinlys og lettvint mat, og litt snop selvfølgelig, sier Antonsen.
Geologer fra NVE jobber med å vurdere skredfaren og om det er trygt å ferdes inn i skredområdet, men ifølge politiet vil veien være stengt i lengre tid.
Skredfaren i Ofoten-området er satt til faregrad 3, betydelig.




SØRPESKRED: Det er andre gang på under en uke at det går skred i området. Et sørpeskred gikk noen dager før bygda ble isolert.
Foto: Lene Finsveen
















 00:40 


Spill av



Marte forteller om situasjonen